2011-01-02 06:18:25
promenad.hu
Kinevezték a Magyar Televízió két csatornájának új vezetőit
2011-01-02 06:35:29
promenad.hu
Dakar-rali: több mint négyszáz versenyző rajtolt el
Több mint négyszáz jármű - 140 autó, 170 motor, 30 quad és 67 kamion - vág neki szombaton Buenos Airesből a 32.
Dakar-ralinak, a világ legnehezebb és legnagyobb terepversenyének, melyet már harmadik alkalommal rendeznek meg dél-amerikai helyszíneken.
Az első napon a prológot bonyolítják le, az argentin fővárostól Victoriáig 377 km-t kell teljesíteni a résztvevőknek - akik közül jó néhányan már úton is vannak -, ám ez a szakasz még nem számít be az összetett versenybe.
Az igazi száguldás vasárnap kezdődik, a Victoria és Cordoba közötti 788 km-es távon már időre mennek a versenyzők.
A január 16-ig zajló verseny legnagyobb esélyesei az autósoknál a spanyol Carlos Sainz és a francia Stéphane Peterhansel, a motorosoknál pedig szintén francia-spanyol párharc várható Cyril Despres és Marc Coma között.
A Dakar-ralit először 2009-ben rendezték meg Argentínában és Chilében, majd tavaly is ez a két ország volt a helyszín és a 2011-es kiírást is itt bonyolítják le.
A száguldás január 16-ig tart.
Az egyetlen magyar résztvevő Horn Albert, aki a horvát Drazen Curic navigátora a 13 szakaszból álló, több mint 9500 kilométeres viadalon, az autósok között.
A 2010-es versenyen az autósoknál Sainz, a motorosoknál pedig Despres diadalmaskodott. forrás: MTI
2011-01-02 06:47:56
Olasz Monika
Vasárnap végre kisüt a nap
Vasárnap egy hidegfrontnak köszönhetően végre jelentős területen süt ki a nap, helyenként fagypont fölé melegszik a levegő.
Este azonban rohamosan csökken a hőmérséklet, hétfőn ismét hidegebb lesz az idő.
A déli megyékben eleinte borult lesz az ég, ott kisebb havazás sem kizárt.
Máshol a változó felhőzet mellett több-kevesebb napsütés is várható, és csak néhol fordul elő rövid hózápor.
Északkeleten azonban lesznek olyan helyek, ahol tartósan megmarad a borongós, párás időjárás.
A nyugati és középső országrészben időnként megerősödik az északnyugati szél.
A legmagasabb nappali hőmérséklet -3, +2 fok között alakul.
Hidegfront vonul át az országon.
A relatív páratartalom csökken, a szárazabb levegőn jobb közérzet alakulhat ki.
Lesznek naposabb időszakok, érdemes kimenni a szabadba.
A szálló por koncentráció végre jelentősebben csökken, de sajnos a jövő héten ismét gyors emelkedésnek indul.
Átlagosan vastag téli öltözet ajánlott a fagypont körüli hőmérsékleten, naplemente után azonban a gyors hőmérséklet-csökkenés miatt a legvastagabb téli öltözetre lesz szükség.
A gépjárművel közlekedők a keleti megyékben továbbra is jeges, hókásás mellékutakra számítsanak, érdemes fokozott óvatossággal vezetni.
A járdákon is lehetnek síkos részek, gyalogosan is elkel az óvatosság.
Az állóvizek nagy részén még nem alakult ki a szórakozáshoz, sportoláshoz biztonságos jégtakaró.
Forrás: origo.hu
2011-01-02 06:55:11
promenad.hu
Kézilabda: Nagy László valószínűleg kihagyja a vb-t
A jelek szerint Nagy László nélkül szerepel majd a januári, svédországi világbajnokságon a magyar férfi kézilabda-válogatott.
Legalábbis erre lehet következtetni az átlövő Magyar Rádiónak adott nyilatkozatából olvasható a Nemzeti Sport honlapján.
A Magyar Rádió munkatársa az egykor a Pick Szegedben is játszó Nagy Lászlóval készített interjút, amelyben az átlövő elmondja, január közepén utazik vissza Barcelonába, mivel 17-én már kezdődik a felkészülés a csapattal.
Mivel az olimpiai kvalifikációs világbajnokság január 13-án kezdődik, a nyilatkozatból egyértelműnek tűnik, hogy Nagy úgy készül, nem vesz részt a tornán bár ezt még nem közölte hivatalosan.
Nagy László ügye egyébként régóta húzódik: a Barcelona klasszisa másfél éve nem játszott a nemzeti csapatban, és másfél hónapja jelezte: addig nem jön, amíg az általa felvetett gondok (például a sportolók napidíja és biztosítása) nem oldódnak meg.
Mocsai Lajos szövetségi kapitány korábban elmondta, az átlövőnek január 2-ig van ideje arra, hogy választ adjon arra a kérdésre, hogy utazik -e társaival együtt a svédországi világbajnokságra.
A vb 13-án rajtol, a magyarok pedig 14-én kezdenek Norrköpingben az olimpiai ezüstérmes Izland ellen, majd 15-én Norvégia, 17-én Linköpingben Brazília, 18-án Japán és 20-án Ausztria lesz az ellenfél.
A középdöntőbe a legjobb három válogatott kerül írja a Nemzeti Sport weboldala. forrás: szegedma.hu
2011-01-02 07:15:39
promenad.hu
Súlyosan megsérült egy magyar síelő Ausztriában
2011-01-02 07:30:16
promenad.hu
NMHH: figyelmeztető jelzést kérnek ICE-T dala előtt
2011-01-02 07:45:14
promenad.hu
Slota: a magyar állampolgárság kérelmezése ellentétes Szlovákia érdekeivel
2011-01-02 08:21:15
promenad.hu
Rendőrségi hírek Bács-Kiskun megyéből
Bács-Kiskun megye rendőrségi híreiről Nyíkos Tamás rendőr főhadnagy, sajtószóvivő tájékoztatta portálunkat.
A Kiskőrösi Rendőrkapitányság nyomozói őrizetbe vettek egy 31 éves férfit, aki azzal gyanúsítható, hogy szombaton délután Kiskőrösön a Vámhivatal Kossuth Lajos utcai objektumának udvarán, egy ott parkoló Suzuki személygépkocsiból megkísérelt ellopni egy rádiós magnót.
A kiskőrösi férfit a lopás közben tetten érték, kihallgatásakor elismerte a bűncselekmény tényét.
Őrizetbe került egy 23 éves férfi is, aki ellen a Kiskunhalasi Városi Bíróság körözést rendelt el.
Határrendészeti események: A Kelebiai Határrendészeti Kirendeltség járőrei a határ közelében fogtak el két algír és két palesztin férfit, akik okmányok nélkül, a zöldhatáron át, illegálisan akartak országunk területére lépni.
A Bácska Bevetési Osztály járőrei is elfogtak egy 34 éves palesztin férfit a balotaszállási vasútállomáson, aki az igazoltatásakor érvényes okmányokkal nem tudta igazolni magyarországi tartózkodását, megállapítást nyert az is, hogy korábban a főkapitányság Idegenrendészeti Osztálya tiltott határátlépés miatt 5 évre beutazási és tartózkodási tilalmat rendelt el vele szemben.
Nyíkos Tamás rendőr főhadnagy, sajtószóvivő
2011-01-02 08:44:53
Olasz Monika
A szmogriadó tájékoztatási fokozata továbbra is érvényes a fővárosban
2011-01-02 08:54:56
promenad.hu
A hónap végéig kell vagyonnyilatkozatot tenniük a parlamenti képviselőknek
2011-01-02 09:14:32
Martonosi János
A kamionok csak éjszaka előzhetnek az autópályákon
Januártól a 7,5 tonnánál nehezebb tehergépkocsik két forgalmi sávos sztrádán és autóúton reggel hat és este tíz óra között nem előzhetnek.
A fuvarozók attól tartanak, hogy lassabban érnek majd célba a szállítmányokkal.
Mindennapos látvány itthon, hogy kamion előz kamiont egy forgalmas úton..
A manőver miatt komoly kocsisorok torlódnak fel, az autósoknak pedig sokszor percekig kell várakozniuk, amíg hosszú kilométerek után végre normális tempóban mehetnek.
Ezt a gyakorlatot szüntetné meg a kormány a KRESZ módosításával.
Január elsejétől ugyanis reggel 6 és este 10 óra között a 7,5 tonnánál nehezebb tehergépkocsikkal. tilos lesz majd előzni a kétsávos autópályákon és autóutakon.
` Biztos vagyok abban, hogy a bevezetésével a hazai gyorsforgalmi hálózaton csökkennek majd az eljutási idők, nő a haladás sebesség az előző sávban akár az elérhető legnagyobb sebesség közelébe, és egész biztosan mérséklődnek a baleseti kockázatok` mondta a közlekedésért felelős helyettes államtitkár.
Schváb Zoltán azt mondja, azért, hogy ne alakuljanak ki összefüggő kocsisorok, a teherkocsiknak megfelelő követési távolságot kell tartaniuk.
Az autósok örülnek a szigorításnak, a kamionosok viszont bosszankodnak.
Peredi Péter a Fuvarozó Vállalkozók Szövetségének elnöke úgy véli, ezentúl nappal lassabban tudnak csak szállítani, éjjel pedig megnőhet a balesetveszély.
` Nagyon bízom benne, hogy a balesetek száma nem fog emiatt növekedni, és a szakma vesztesége sem lesz nagyobb.
` A szabályok betartását a rendőrség ellenőrzi.
Aki szabálytalanul előz, akár 50 ezer forinttal is büntethető, ha ezzel mást is veszélyeztet, az 100 ezer forint bírságot is kaphat.
A módosítás hatásait januártól egyébként folyamatosan vizsgálják a szakemberek, és ha szükséges, változtatnak az előírásokon.
Forrás: MR1
2011-01-02 09:15:17
Kutasi Roland
Időt és energiát kell szánni az emberi kapcsolatok építésére, azok gondozására.
A munkaidő és a magánélet összemosódásából adódó helyzet` felfalhatja` az embert.
A családalapítás nehézségei nagyon súlyos következményekkel járhatnak, a felismerések akár sokkszerűek is lehetnek egy adott életszakaszban állítja az MNO-nak Albert Fruzsina szociológus.
A bajokra nem a virtuális, hanem a valós közösségi élmények jelenthetnek gyógyírt.
Hiába, szükségünk van egymásra.
Előre ostobaságnak tűnik, mégis adódik a kérdés: szükségünk van -e arra a valamire, amit barátságnak nevezünk?
Manapság már mindenki` felszabadított`, hiperfüggetlen individuum.
Ebben a kapcsolati konstrukcióban mi az a plusz, ami megkülönbözteti a többi` hétköznapi` kapcsolatainktól?
Mindenképpen szükségünk van a barátságra, a támogató, szoros, szakkifejezéssel erős kapcsolatokra.
Minden kutatás ezt mutatja, sőt, az egészség a WHO meghatározása alapján is nemcsak a testi, hanem a lelki és a társas jóllét összessége.
Az ember társas lény, s ezekre a kapcsolatokra szükségünk van ahhoz is, hogy megfelelően tudjunk a társadalomban létezni.
Ez a szükséglet etológiailag is igazolható, hiszen az ember nem magányosan kóborolt, hanem mindig is közösségben élt.
Persze a kezdetekben ezek alapvetően rokoni alapon működtek, s az is igaz, hogy a valahová tartozás igénye az emberiség egész történetét végigkíséri.
De maga a barátság miben különbözik minden mástól?
A társas kapcsolatokat többféleképpen csoportosítják; léteznek erős és gyenge kötésű kapcsolatok, illetve adott (családi) és szerzett kapcsolatok.
A családi kapcsolatok, amelyekbe beleszületünk, hagyományosan erős kötések voltak, ám manapság ezek is igen bomlékonyak lehetnek.
Akiknek nem adatik meg a szoros rokoni vagy családi kapcsolatháló, ők kénytelenek a szerzett kapcsolatokra fókuszálni és támaszkodni sok olyan szükségletnek a kielégítése érdekében, amelyeket egyébként a rokoni-családi körben élnének meg.
A kapcsolatok erőforrást, egyfajta tőkét jelentenek, de persze befektetést is igényelnek.
Vannak olyan dolgok, amiket nem lehet pénzzel megvenni.
Lehet azzal próbálkozni, amivel az USA-ban, hogy a pszichiáter az, akivel az illető megosztja gondolatait, érzéseit, ám ő valójában egy professzionális segítő, és nem egy kölcsönösségen, szabad választáson, vonzalmon alapuló személyes kapcsolatról van szó.
Az embernek igénye van a másik emberhez való kötődésre, a szeretetre.
Manapság egyre gyakrabban előfordul az is, hogy a barátságaink adott esetben stabilabbak, mint a családi kapcsolataink.
De nagyon fontos minden emberi kapcsolatban, így a barátságban is, valamiféle kölcsönösség, bizalom és együtt töltött idő.
Néha az ember azt gondolja, hogy mintha nem is lenne már igény erre a típusú kapcsolatra, csak` használjuk` egymást.
Nem hiszem, hogy így lenne.
Inkább az a helyzet, hogy nagyon felgyorsult a világ, és a napi teendők, az állandó rohanás felőrli az embereket.
Aki 14-16 órát dolgozik, és még utána is úgy jön el a munkahelyéről, hogy a feladatain jár az agya, azon, hogy mit kell megcsinálnia, mivel van elmaradva... a munkaidő és a magánélet közötti határ ilyen fokú elmosódásának tényleg az lehet az eredménye sok embernél, hogy a folyamat` megeszi az életét`.
És akiknek családjuk van, egyrészt sokkal nehezebb helyzetben vannak, hiszen ezt a két fontos tényezőt nagyon nehéz egyensúlyba hozni.
Ám gyorsan hozzá is tenném: ugyanakkor meg jobb helyzetben élnek, mint akiknek nincsen, hiszen ott az illető párja, ott a gyerek is, ami nagyfokú érzelmi feltöltődést jelenthet.
Nem lehet mit tenni, muszáj időt szánni az emberi kapcsolatokra.
Fel kell ismerni, hogy mik a fontos dolgok az életben.
A kapcsolathálózati szakirodalomban használatos` kötés` (tie) szó jól érzékelteti a kapcsolatok minimum kettős lényegét: megtart, ha baj van, integrál, segít, örömöt ad, de ugyanakkor esetleg korlátoz is.
Egyik nincs a másik nélkül, és valamiért manapság sokan rettegnek a kötöttségektől, elköteleződéstől.
Őrült nehéz feladat elé állítja a jelenlegi társadalmi-gazdasági konstrukció a fiatalokat a családalapítás kérdésében is.
Kínlódnak immár nemcsak a késő húszas, fiatal harmincasok, de már a negyvenhez közeliek is.
Hova vezethet mindez?
Ez a helyzet súlyos problémákhoz fog vezetni.
Eltelnek az évek és egyszer csak felocsúdik az ember: eltelt az élete, egyedül van, s csak nagy krízishelyzetek alkalmával jön a megvilágosodás arról, hogy mi is a fontos az életben, mi az élet értelme.
Attól félek, az emberek nagyon korán belekerülnek egy` örvénybe`, és nem tudnak belőle kiszállni.
Persze nagyon sok egzisztenciális kérdés is felmerül, de előbb- utóbb rájönnek, hogy mindez nem számít.
Ám addig már lehet, hogy késő lesz főleg a nőkre gondolok, mivel a gyermekszülésre rendelkezésre álló idő korlátosabb, mint a férfiak esetében.
Emellett nagyon nehéz váltani akkor, amikor is hosszú évek csak rólam szólnak, majd hirtelen alkalmazkodni kell egy másik emberhez, ki kell elégíteni az ő igényeit is.
De egy igazi mély barátsághoz is idő kell, évek, évtizedek, így az elmulasztott lehetőségek, felbomlani hagyott barátságok pótlása sem egyszerű feladat.
Áttérve a fiatalokra, hiszen az ő feladatuk, hogy` üzemeltessék` a társadalmat a jövőben, lehetséges egy olyan alternatíva meglebegtetése számukra, amely nem egyenes út a fentebb már vázolt rendszerbe?
Vagy egyszerűen csak ők is belesodródnak ebbe az élethelyzetbe, amelyet a folyamatos tanulás és munka jellemez, aztán esetleg marad a magány vagy egy negatív kompromisszumokon nyugvó kapcsolat?
Csak azt tudom mondani, amit Kopp Mária professzor asszony is többször hangsúlyozott: szükség lenne olyan képzésekre, tréningekre, amelyek a kapcsolati készségeket fejlesztik.
Ezekről a dolgokról már beszélni kell akár az iskolában is éppen annak érdekében, hogy a nagy felismerések amelyek akár sokkszerűek is lehetnek egy-egy életszakaszban ne akkor jöjjenek meg, amikor az életkor és egyéb tényezők miatt már késő.
Persze ahhoz, hogy másokkal jóban legyünk, legelőször magunkat kellene megismernünk és megszeretnünk.
Közösségeket kell szervezni, mivel kellenek az alkalmak az együttléthez.
Az én gyerekkori osztálytársaim azért jó barátaim még a mai napig is, mert számos közös élmény köt minket össze.
Jelenleg nincsenek olyan színterek vagy csak nagyon korlátozottan, ahol a gyerekeknek lehetőségük lenne közösen élményeket szerezni.
Ön most a színterek szűkösségét említi.
Ott vannak a virtuális közösségek, ki sem lehet onnan robbantani a kölyköket.
Ezek szerint hiába e nagyon népszerű lehetőségek, mégsem tudják kielégíteni az alapvető emberi igényeket.
Sőt.
Az édesanyám ünnepek alkalmával mindig meglep minket különböző idézetekkel.
Volt egy, amelyik a szeretetről és az időről szólt.
Jelentős időt kell eltölteni a másik emberrel ahhoz, hogy valójában megismerjük, megszeressük, az egymásra fordított idő a kapcsolatok kötőanyaga.
Az órákon át tartó telefonbeszélgetés teljesen más egy baráttal, hozzánk közel álló egyénnel, mint mondjuk kéttucatnyi emberrel tartani egyszerre a kapcsolatot.
Az idő nem szaporítható, így az ilyen osztott kommunikáció alapján egyes emberekre kevesebb idő jut.
Vegyes az internet megítélése.
A gyenge kötésű kapcsolatok fenntartását megkönnyíti, de erős kötések kialakítására nem biztos, hogy a legalkalmasabb eszköz.
Ennek általában inkább akkor van értelme, ha ez a virtuális ismeretség képes átalakulni élő, hús- vér kapcsolattá.
A személyes kapcsolatok pedig igen nagy erőfeszítéseket igényelnek, minden szereplő részéről.
Erőfeszítést és időt.
Ha az ember nem fektet bele elég energiát, akkor nem fog működni a kapcsolat, nemcsak a baráti, de a párkapcsolati sem.
Azt látom negatívumként a közösségi oldalak szempontjából, hogy a kapcsolatteremtési problémákkal küzdő embereket egyszerűen` felfalja`.
Ezek az oldalak jó eszközök lehetnének a szervezésre, a kapcsolatok fenntartására vagy újak kialakítására.
Persze elvileg az interneten is el lehet mélyíteni egy emberi kötődést, ám az egyszerre nagyon sok emberrel történő felszínes interakció semmiképpen sem mutat ebbe az irányba.
Többször is elhangzott az időtényező.
Előfordul, hogy több hónapig megy arról a levelezés, hogy kinek mikor van egy órája meginni mondjuk egy kávét a másikkal.
A lényeg a személyességen van persze, nem a koffeinen.
Akarunk -e egyáltalán még találkozni a másikkal, amikor ott a klaviatúra?
Reális és elfogadható az, hogy emberek nem képesek időt szánni egymásra?
Ha valakinél tényleg ez a helyzet, akkor annak nagyon gyorsan el kell gondolkodnia arról, hogy vajon jó irányba megy -e az élete.
Ha valakinek nincs fél órája egy másik emberrel meginni például egy kávét, akkor az az ő életéről és felfogásáról jelez valamit.
Akkor ott az emberek másodlagosak.
Van, aki így gondolkodik, de az egy olyan választás, aminek rossz vége lehet.
A munka, karrier nem tart örökké, főleg akkor, ha az illető tényleg az asztal mellől fordul le a földre.
Egy ideig lehet így élni, de a tapasztalatok azt mutatják, előbb-utóbb rádöbbenünk, hogy mik az igazán fontos dolgok az életben.
Pontosan az időtényező miatt azonban az elvesztegetett kapcsolatok terén nehéz jóvátenni, amit elmulasztunk.
(Forrás: mno.hu)
2011-01-02 09:16:18
Martonosi János
Szegeden folytatódik a Zuschlag-per
2011-01-02 09:18:01
Martonosi János
A két ünnep között zárva tart a hódmezővásárhelyi Emlékpont, azonban január 4-től három héten keresztül még látogatható lesz az Elkán László hazatér Lucien Hervé 100 időszaki tárlat, mely az alföldi művészváros leghíresebb szülötte, a 20. századi építészeti fotográfia megújítója és egyik legnagyobb alakja előtt tiszteleg.
A száz éve született Lucien Hervé regénybe illő életútját három részes sorozatban mutatjuk be, ezúttal az ifjú Elkán Párizsba érkezését követő mozgalmas és kalandos két évtizedét.
A fiatal Elkán László az elhanyagolt bécsi tanulmányai miatt kitörni készülő családi botrány elöl 1929-ben Párizsba utazott, ahol folytonos útkeresés és egy önként felvállalt küzdelem jellemezte életét.
A Szajna-parti város múzeumait járva tovább folytatta a művészetek beható tanulmányozását, melyet később szabadegyetemeken és tanfolyamokon adott tovább hallgatóinak.
Másfél évig dolgozott egy bankban, ahonnan a hivatali korrupciót látva önként távozott.
Mint vallotta` ezzel polgári pályafutásom örökre véget ért`.
A családi, polgári értékrend lázadó, de következetes elutasítása vezette egy kommunába, a szakszervezetekhez, a Francia Kommunista Pártba, ahonnan kétszer (1938-ban, majd a második világháborút követően) is kizárták.
Dolgozott divattervezőként, a híres Patou divatházból az 1935. évi ruhaipari sztrájk szervezése miatt kellett távoznia.
Közben megismerkedett első feleségével Madóval, akivel 1939-ben házasodtak össze.
A Budapesten versenyszerűen űzött birkózásról röplabdára váltott és sors különös fintoraként a zsidó származású fiatalember a francia válogatott tagjaként diadalmaskodott a hitleri Németország legjobbjai felett.
A fényképezéssel egy furcsa véletlen kapcsán került kapcsolatba, melyről így emlékezett Hervé egy interjúban.
` Egy párizsi barátom azzal a javaslattal állt elő, hogy dolgozzam együtt unokaöccsével, aki fotós, és éppen akkor érkezett meg Pestről.
Talán együtt tudnátok riportokat készíteni javasolta, te írhatnál, és ő fényképezne.
Ilyen alapon kerestünk és rövidesen találtunk is munkát a Marianne Magazine-nál.
1938 volt.
Én adtam az ötleteket, s ő fotózott.
De jött München [az 1938. szeptember 29-i müncheni egyezmény, melyben a nyugati nagyhatalmak engedtek Hitler területi követeléseinek Csehszlovákiát illetően], és Müller így hívták a fotós partneremet nem akart Franciaországban maradni, elment Tangerbe.
Én egyedül maradtam.
De nem szerettem volna elveszteni a munkát, s nem vallottam be, hogy a társam elment, és én nem vagyok Müller, hanem folytattam a riportok készítését Müller neve alatt.
Kölcsönkértem egy gépet, láttam, hogyan kattogtatja a Rolleiflexét, megpróbáltam én is.
Észre sem vették, hogy valaki más fényképez.
Kölcsöngéppel, kölcsönnévvel fényképeztem.
` A fotográfusi pályán tehát a megélhetésért való küzdelem indította el, mely párosult a megismerés és a felfedezés vágyával.
Sorozatai döntően szociális témákat érintettek, illetve a divat világába kalauzolták az újságolvasókat.
A második világháború eseményei rendkívüli, életveszélyes kalandokat tartogattak Lucien Elkánnak az Hervé nevet csak a háború végén vette fel, akit francia állampolgárként besorozták a gall hadseregbe.
1940-ben Dunkerque-nél a Wehrmacht ellen harcolva esett hadifogságba.
A kelet-poroszországi fogolytábor` intellektuális barakkjának` vezetőjeként művészeti képzést vezetett, festeni kezdett, ellenállást szervezett, foglyokat szöktetett meg.
A Szovjetunió elleni hadjárat előestéjén, 1941-ben kalandos úton szökött meg a biztos halálból: ekkora már a Gestapo letartóztatta és a börtönből önmagát gyógyszerekkel időlegesen megvakítva jutott egy kórházba, ahonnan egy lengyel orvos segítségével, hamis papírokkal, egy kórházvonaton érte el a` Szabad Franciaországot`.
Grenobleba letelepedvén` bevette magát az Alpok csúcsai közé`: a város fémgyárainak vezetőit beszervezte az Armée Secréte-be (a Titkos Hadseregbe), szabotázsakciókat és robbantásokat hajtottak végre társaival.
1944 januárjában Párizsba hívták, ahol az illegalitásban az Hervé nevet választotta magának, mely művésznévként végleg rajta ragadt.
Németellenes röplapokat szövegezett, hadifoglyokat állított az ellenállók közé, a háború végén részt vett a felkelésben is, igaz nem fegyverrel, hanem` fotópuskájával` örökítve meg a harcokat, a barikádokat és az első Párizst felszabadító amerikai katonákat.
A háborút követően a Vöröskereszt egyik vezető munkatársa lett, majd a kommunista pártból történő újabb kizárását követően végleg eltávolodott a politikai szervezetektől.
A művészet ismét megjelent mindenapjaiban, festőként Párizsban és Budapesten is voltak kiállításai.
Keresetét a különböző képes magazinoknak készült fotóriportokkal alapozta meg.
Élete ezen szakaszának legjelentősebb dátuma 1947, amikor megismerkedett későbbi feleségével, Molnár Jutkával.
E találkozásnak köszönhetően Jutka ajándékai által vált számára a magyar nyelv ismét élővé: egy Szerb Antal és egy József Attila kötet felszínre hozta anyanyelve szépségét és mindennapi használatát.
1949-ben Hervé egy barátja Marseille-ben megnézte Le Corbusier épülőfélben lévő lakóházát, az Unité d` Habitationt és javasolta, hogy okvetlenül fotózza le az épületet.
Ez a véletlen témaválasztás és annak sorsfordító következménye már egy következő történet, amelyet a fotóművészi életpálya befejező epizódjában ismerhetnek meg az olvasók.
Elek András az Emlékpont közönségkapcsolati munkatársa
2011-01-02 09:25:47
Martonosi János
Megkezdődött az orosházi Alföld szálló bontása
Bekerítette a bontási területet és munkához látott az a vállalkozó, aki közbeszerzésen elnyerte az orosházi belvárosban az Alföld szálloda bontását.
Az épület sorsa sok éve foglalkoztatja a közvéleményt, azt meg is osztja.
Ám innen már nincs visszaút, az önkormányzat által megvásárolt ingatlan hamarosan eltűnik a föld színéről.
Oda egy parkot, többfunkciós teret álmodtak meg a tervezők.
Egyelőre munkagépek uralják a terepet.
Útvonalterv készült a bontási anyag elszállítására, hogy a városközpont forgalmát ne zavarják.
Az Alföld körül lévő parkolóban is megváltozott a forgalmi rend erre az időre.
Forrás: megyeihirek
2011-01-02 09:27:29
Kutasi Roland
Erre figyeljenek januárban a magánnyugdíj-pénztári tagok
Január végéig kell nyilatkozatot tenniük azoknak a munkavállalóknak, akik továbbra is önkéntes magánnyugdíj-pénztári tagok szeretnének maradni.
A kötelező magánnyugdíj-pénztári tagság január elsejével szűnt meg; ezzel együtt a kormány megszüntette a magán-pénztárakba történő átutalásokat.
A munkavállalók választhatnak, hogy az állami nyugdíjrendszer tagjai lesznek, vagy önkéntes alapon magánnyugdíj-pénztárba teljesítenek nyugdíjcélú befizetéseket.
Ezeket kiegészíthetik még önkéntes megtakarításokkal.
A kormány szerint az intézkedés célja, hogy az állami nyugdíjalap 12 éve egyre növekvő hiányát megszüntesse, a nyugdíjjárulékok fizetését az állami nyugdíjalapba terelje, és így a mostani és jövőbeni nyugdíjasok nyugdíját megvédje.
Az állami nyugdíjrendszerbe visszalépők számára az állam garantálja az egyéni számlavezetést, az esetleges reálhozam adómentességét, és a magánnyugdíj-pénztárnál keletkezett veszteség kompenzálását.
(Forrás: inforadio.hu)
2011-01-02 09:29:47
Martonosi János
Csillaghullással kezdődik az év
2011-01-02 10:48:17
Nagy Ágnes
Hatvanhárom baleset történt az év első napján
2011-01-02 10:53:50
Nagy Ágnes
Csongrád megyében Szentesen született az első baba
Az új év második percében jött világra Szentesen Csongrád megye idei első babája a Dr. Bugyi István Kórház szülészeti osztályán közölte Gyenes Ágota orvos- igazgató az MTI-vel.
A kisfiú, aki a Brendon János nevet kapta természetes úton született, Fejes Ferencné nyolcadik gyermeke.
A csecsemő 4010 grammos, hossza 51 centiméter.
Az újszülött és édesanyja is jól vannak.
Forrás: SzegedMa
2011-01-02 10:57:44
Nagy Ágnes
A vártnál gyorsabban forog a Föld
2011-01-02 11:12:55
Nagy Ágnes
Megvan az első ötös a lottón!
Kisorsolták az ötös lottó idei első nyerőszámait.
Ellenőrizze szelvényét!
Egy telitalálatos szelvény van!
Azonban ezek még tavalyi számok, hiszen az 52. heti nyerőszámokat húzták ki idén, január 1-jén.
Érdekesség, hogy 364 nap múlva, december 31-én szintén kisorsolják az 52. heti nyerőszámokat a 2011-eseket.
A nyerőszámok: 4, 8, 31, 81, 83.
Joker: 300546.
Öttalálatos szelvény egy volt, nyereménye 874 millió 276 ezer 330 forint.
A négyesekre 1 millió 534 ezer 250, a hármasokra 20 ezer 570, a kettesekre 1355 forintot fizet a Szerencsejáték Zrt.
A Jokeren 2 telitalálatos is volt, fejenként 130 millió 34 ezer 980 forintot nyertek a szerencsések.
Forrás: Index
2011-01-02 11:15:57
Nagy Ágnes
Megszűnt az árvízi készültség a Felső-Tiszán
Megszűnt az árvízvédelmi készültség a Felső-Tiszán, a folyó Szabolcs-Szatmár- Bereg megyei, a magyar-ukrán országhatár és a Tiszabercel közötti részéről levonul a karácsony előtt kialakult újabb árhullám - tudta meg az MTI vasárnap a nyíregyházi vízügyi igazgatóság védelmi központjában.
A távmérőrendszer adatai szerint a Tisza tiszaberceli vízmércéjénél délelőtt 10 órakor már csak 573 centiméter magas volt a vízszint, egy nap alatt 47 centimétert apadt a folyó.
Már csak a Kraszna, valamint a Lónyay-főcsatorna Berkesz és Kótaj közötti gátjainál van árvízvédelmi készültség a megyében; mindenütt másodfokú a riasztás.
A Kraszna lassan apad, vasárnap délelőtt Kocsordnál 585 centiméter volt a vízszintje, amely a legutóbbi 24 órában mindössze 10 centivel csökkent.
A nyírségi belvizeket összegyűjtő Lónyay- főcsatornán Kótaj és Gávavencsellő között már megszűnt a készenlét.
Lejjebb, Berkesz és Kótaj között is apad már a főcsatorna, igaz egy nap alatt csak 15 centiméterrel csökkent a vízszint.
A Nyíregyházával szomszédos Kótajnál délelőtt 10 órakor 723 centimétert mutatott a vízmérce, míg szombaton 738 centit mértek.
Forrás: HVG
2011-01-02 11:19:28
Nagy Ágnes
Terrorriadó: nagy riadalom támadt Washingtonban
2011-01-02 11:19:46
Nagy Ágnes
Napfogyatkozás Szegeden
2011-01-02 12:01:53
Nagy Ágnes
Mérsékelték az árvízvédelmi készültséget a Sebes- Körösön és a Berettyón
Másodfokról a legalacsonyabb szintre mérsékelték az árvízvédelmi készültséget a Sebes-Körösön Körösladánynál és a Berettyón Szeghalomnál - közölte a Körös- vidéki Környezetvédelmi és Vízügyi Igazgatóság vasárnap.
A lassú apadás mellett továbbra is másodfokú a riasztás a Hármas-Körösön és a Hortobágy-Berettyón, így az igazgatóság 340 kilométeres védvonalaiból 121 kilométeren másod-, 68 kilométeren pedig első fokon védekeznek.
A térségben a belvízzel elöntött területek nagysága változatlanul 622.9 négyzetkilométer.
Az igazgatóság tíz belvízvédelmi szakaszából háromban még mindig a legmagasabb, hatban közepes, míg egyben elsőfokú belvízvédelmi készültség van érvényben A 22 működő szivattyútelep egy nap alatt 5 millió köbméter vizet emelt át a főbefogadó folyókba és csatornákba.
December elseje óta több mint 195 millió köbmétert szivattyúztak el.
Az önkormányzatok közül továbbra is 19-ben védekeznek az elöntések ellen.
Kilenc településen másodfokú, tízben elsőfokú a készültség.
Az árvízvédelmi és belvízvédelmi munkálatokban az elmúlt 24 órában 541-en vettek részt.
Forrás: Hirado.hu
2011-01-02 12:11:14
Nagy Ágnes
Újra összeáll az ABBA?
Bár hivatalosan nem oszlottak fel, 1982 óta gyakorlatilag nem létezik a minden idők egyik legsikeresebb zenekara, és a tagok eddig határozottan tagadták, hogy valaha is visszatérnek.
Nemrég azonban Agnetha Fältskog már mást mondott.
Az énekesnő elmondta, hogy a többi taggal nem beszélt a visszatérésről, de szívesen találkozna velük, hogy megvitassák a dolgot.
De már maga az ötlet hogy jó lenne összejönni és beszélgetni a múltról, s jelenről is nagyon feldobta, hát még továbbgondolva a történetet.
A szőke énekesnő nem egy olyan nagy turnérsorozatra gondol, mint amilyet a régi, újra összeálló bandák szoktak adni, hanem egy egyszeri alkalomról beszélt, ami akár egy jótékony célú esemény alkalmából is megtörténhetne.
Az ABBA utolsó közös fellépése óta már az is óriási sikernek számított, amikor a Mamma Mia musical, majd a film bemutatóján mind a négyen egyszerre jelentek meg a nyilvánosság előtt.
A tagok többször kijelentették, hogy nem látják értelmét a visszatérésnek, ahogy fogalmaztak: a pénz nem tényező, és azt szeretnék, hogy az emberek úgy emlékezzenek rájuk, amilyenek akkor voltak: fiatalok, túláradó energiával és ambícióval.
Ugyanakkor a legújabb pletykák szerint olyan csillagászati gázsit ajánlottak nekik, aminek nehéz ellenállni, és a találgatások akkor láttak napvilágot, amikor 2010-ben Anni-Frid Lyngstad azt nyilatkozta: szívesen csinálna valamit együtt Agnethával.
Azt mondta, beszélnek is róla, bár tudják, hogy nagy lenne a nyomás rajtuk az ABBA miatt.
És most már Agnetta is erősen hajlik a dologra.
Forrás: Nana
2011-01-02 12:26:47
Nagy Ágnes
Jimmy halála tíz év után: újabb barát várható, újabb részletekkel!
Zámbó Marietta új részleteket ígér a családot ért tíz évvel ezelőtti tragédiáról.
Idén feltűnik egy olyan barát, aki új részletekkel szolgál majd arról a bizonyos éjszakáról.
Éppen tíz éve annak, hogy Zámbó Jimmy fejbe lőtte magát.
" Ilyenkor mindannyiunknak nagyon nehéz " - szögezte le Zámbó Marietta.
" Tíz év telt el a tragikus éjszaka óta, azonban mindmáig ugyanolyan erősen él bennünk a fájdalom.
Sosem leszünk túl Jimmy elvesztésén.
Az édesanyánkat féltjük a legjobban.
Ismét komoly szívműtéten esett át, az orvosok pacemakert cseréltek nála, ezért idén is féltve köszöntöttük az újévet. "
Zámbó Marietta a Napi Ásznak elmondta: habár a gyerekekkel közeli kapcsolatban állnak, Edit asszonnyal továbbra sem beszélnek.
Testvéreivel és a rajongókkal idén is szeretne méltóképpen emlékezni a Királyra.
" Amerikától Ausztráliáig mindenhonnan érkeznek rajongók.
Immáron 4,5 milliós tábort tartunk számon a világ minden tájáról.
Hatalmas műsorral készülünk a 22-én tartandó megemlékezésre.
Idén egy olyan barát is feltűnik, akinek személyét még nem fedhetjük fel, de ő új részletekkel szolgál majd a tragikus éjszakáról. "
Forrás: Stop
2011-01-02 12:34:04
Nagy Ágnes
Nem romlott a belvízhelyzet a Tiszántúlon
Az elmúlt napok fagyos, csapadékmentes időjárása következtében nem romlott a belvízhelyzet a Tiszántúli Környezetvédelmi és Vízügyi Igazgatóság területén, a mintegy 420 négyzetkilométernyi elöntött terület fagyott, hóval borított.
Bara Sándor védelemvezető tájékoztatása szerint 23 szivattyúteleppel és 3 mobil szivattyúval csaknem 4,5 millió köbméter vizet emeltek át tározókba.
A belvízzel elöntött területek nagysága így az elmúlt 24 órában némileg csökkent, de továbbra is készültséget tartanak fenn mind a 12 belvízvédelmi szakaszon.
Legmagasabb, harmadfokú szintet tartanak fenn a Berettyó-alsó, a Kálló és az Alsó-Nyírvíz-Nagy- éri belvízvédelmi szakaszokon, a többi szakaszon másodfokú a riasztási szint - ismertette Bara Sándor.Forrás: HVG
2011-01-02 12:48:58
Kutasi Roland
Összefogtak a védekezésben a szikáncsiak
Az ünnepek alatt is felváltva kezelték a szivattyút a szikáncsiak, hogy megvédjék Petőfi utcai házaikat a támadó belvíztől.
A hat ház lakóit még szorosabb közösséggé kovácsolta a fenyegető jeges víz.
Erzsébeten homokgáttal vették körbe a veszélyeztetett házakat a TIMA szakemberei.
Fotóriporttal!
Szabó Mihály a Petői utca 3. alatt lakik, és maga is kiveszi részét a munkából.
Mint elmondta, a kertekben összegyűlő vizet a házsor és a vasút közötti területre szivattyúzzák, ahonnan a vasúti sínek alatt átvezetett tömlővel a főút melletti árokba emelik a vizet.
A két ünnep között is folyamatosan váltották egymást a szivattyú mellett, és annak a szomszédnak is` átvették` a részét, aki nem lakja az ingatlant, sőt, még intézkedtek is helyette, amikor a napokban kiderült, hogy csőtörés alakult ki az udvarában.
Szikáncson, ahol a Gyöngyvirág utca házait fenyegeti a víz, a polgári védelem fővárosból érkezett nagy teljesítményű szivattyújával kezdődött meg a védekezés még Szilveszter előtt.
Itt a forgalmas főút túloldalára igyekeznek átszivattyúzni a vizet, az úton áthaladó tömlő védelmére pallókból és homokból építettek védőrámpát, míg a veszélyeztetett házakat homokgáttal vették körül.
Oláh László, a Tisza-Marosszögi Vízgazdálkodási társulat munkatársa az erzsébeti védekezésről elmondta: itt sikerült hat centiméterrel csökkenteni a vízszintet, a szivattyúzást felfüggesztették hétfő délelőttig, amikor átfolyó nélkül épített bejárók eltávolításáról döntenek, hogy a csatorna a vizet el tudja szállítani a térségből.
Arnay Megosztom!
|
2011-01-02 13:47:21
Kokovai Péter
Szolgálatba léptek az első önkéntes tartalékos katonák
2011-01-02 13:54:43
Kokovai Péter
Szankciókat követelnek a multik Magyarország ellen
2011-01-02 14:57:09
Kokovai Péter
Halott feketerigók hullottak az égből
Több mint ezer elpusztult feketerigó hullott alá az égből egy kisvárosra az Egyesült Államokban, vadvédelmi szakemberek még vizsgálják a furcsa jelenség okait.
Arkansas állam vadászati és halászati testülete szombaton közölte, hogy szilveszter éjszakáján bejelentéseket kapott a halott madarakról.
Az állatok két négyzetkilométeres körzetben hullottak a földre, a terep felmérése után kiderült, hogy a szóban forgó zónán kívül nem találtak elpusztult szárnyasokat.
A testület egy ornitológusa szerint a feketerigók fizikai trauma jelét mutatták, elképzelhető hogy rajt villám vagy magas légköri jégverés csapta agyon.
A vadvédelmi szakértők rámutattak, a szilveszteri tűzijátékok megzavarhatták a madarakat, akár olyannyira, hogy el is pusztuljanak.
2011-01-02 15:09:26
promenad.hu
Kovács Zoltán: megújulnak a kormányszóvivői tájékoztatók
A kormányzati kommunikációért felelős államtitkár tervei szerint hamarosan több szempontból is megújulnak a kormányszóvivői sajtótájékoztatók: fix időpontban lennének, " állandó " újságírókat várnának rá egy-egy médiumtól, és lehetne chatelni is a kormányszóvivővel.
Kovács Zoltán erről az MTI-nek adott év eleji interjúban beszélt, közölve azt is, hogy a médiatörvénnyel kapcsolatos külföldi bírálatok mögött politikai hisztériát sejt.
Azzal kapcsolatban, hogy az egyik napilap a napokban arról írt, minden eddiginél jobban központosított kormányzati kommunikáció jön, az államtitkár azt mondta: hét hónapja ez a rendszer működik, hiszen az új kormány megalakulásától fogva " központosított " kommunikációban gondolkodott.
Hozzátette: a cél továbbra is az, hogy az újságírók megbízható, ellenőrzött információt kapjanak - a lehető leggyorsabban.
Az információk előállításának gyorsaságával ő maga sem teljes mértékben elégedett, de, mint mondta, " ez az újságírók és a politika örök küzdelmének terepe ".
Kovács Zoltán szerint legfeljebb az változhat az eltelt hét hónaphoz képest, hogy az európai uniós elnökség miatt " még fegyelmezettebbnek kell lennünk ".
Az EU-elnökség ugyanis különösen nagy munkaterhelést jelent majd a kormány tagjai és a kormányzati kommunikáció számára is - folytatta.
" Egyébként azonban szó sincs arról, hogy titkolózni akarnánk, információt zárnánk el bárki elől " - jelentette ki.
Kovács beszámolt arról is, hogy a közeljövőben több, a kormányszóvivői sajtótájékoztatókat érintő változás várható.
Egyrészt megújítanák a jelenlegi helyszínt, másrészt módszertani változtatásokat is terveznek.
Példaként említette, hogy január közepétől heti rendszerességgel, adott időpontokban lennének a tájékoztatók, amelyeknek alapvetően két típusa lenne: az egyik egy informálisabb, háttérbeszélgetés jellegű, részletekről szóló sajtóértekezlet lenne, a másik pedig a hagyományos " bejelentős ", vendégekkel. forrás és teljes cikk: MTI
2011-01-02 15:23:28
promenad.hu
Február 28-ig kell kérniük a gázártámogatást a nagycsaládosoknak
2011-01-02 15:45:11
promenad.hu
Erdei menedzsmentjén múlik a világbajnoki címmeccs
Elsősorban Erdei Zsolt menedzsmentjén múlik, hogy a magyar profi ökölvívó megküzd -e a spanyol Gabriel Campillóval a Boksz Világszövetség (WBA) félnehézsúlyú világbajnoki övéért.
" Erdei Zsolt legnagyobb vágya Bernard Hopkins legyőzése, ezt mondja, mióta csak találkoztam vele " - idézte vasárnap Greg Leont, " Madár " amerikai tanácsadóját a monokli.com szaklap.
" Mi mindent elkövetünk, hogy a veretlen sztár az élő legendával léphessen ringbe.
Természetesen ha a WBA hivatalosan is elrendeli az Erdei-Campillo címmérkőzést, mérlegelnénk a lehetőséget, hogy az időnkbe befér -e a mérkőzés ".
A 36 éves Erdei súlycsoportjában második a WBA legfrissebb ranglistáján.
Ez azért érdekes, mert a vb-címvédő Bejbut Sumenov jövő szombaton a WBO jelenlegi bajnokával, Jürgen Brähmerrel egyesíti övét.
Amennyiben a címegyesítő küzdelem eredményesen zárul, azaz a küzdelem nem lesz döntetlen vagy eredmény nélküli, akkor a WBA öve felszabadul, ugyanis az egyesített világbajnok " szuperbajnoki " státusba kerül a szervezetnél.
Ebben az esetben Erdei megküzdhetne a felszabadult övért a ranglistát vezető Campillóval, aki már le is mondta a január 22-i Európa-bajnoki címmeccsét, hogy megküzdhessen a betöltetlen vb-övért.
Erdei Zsolt korábban a WBO félnehéz-, valamint a WBC cirkálósúlyú világelsője volt, még az Universum Box-Promotion színeiben.
A 36 éves bokszoló jelenleg az amerikai Lou DiBella promóterrel dolgozik.
Egy év kihagyás után november 21-én a kenyai Samson Onyangót győzte le az egyesült államokbeli Atlantic Cityben. forrás: mr1-kossuth.hu
2011-01-02 16:01:57
promenad.hu
Magyar 5000-es lehet az év érméje
Az amerikai KP Numismatics kiadó ismét meghirdette az Év érméje díjakat, és ismét tartanak online közönségszavazást is.
Ezt, mióta ilyen van, mindig magyar érme nyerte.
Most egy ötezres lehet a befutó, ha kellően gyorsak vagyunk, a közönségszavazás ugyanis január 2-án véget ér írja az index.hu.
Negyedik éve írja ki a közönségszavazást az Év érméje pályázaton a világ egyik legnagyobb numizmatikai kiadója, az amerikai Krause.
Az első három alkalommal magyar érme nyert, és az online szavazáson idén is befuthat egy magyar pénz.
Ezúttal a magyar világörökség sorozatban megjelent Budapest elnevezésű érme került be a listára, egyebek mellett szlovák, francia, német és japán érmék közé.
Szavazni előzetes regisztráció után január 2-ig lehet ITT.
A most a közönségszavazás döntőjébe jutott érme 2009 szeptemberében jelent meg, a magyar főváros világörökségi területeit mutatja be.
Az emlékérme előlapján, kötelező éremképi elemek (5000 forint értékjelzés, Magyar Köztársaság felirat, BP. verdejegy és a 2009-es verési évszám) mellett az Andrássy út ábrázolása látható, bal oldalon az Operaházzal, jobb oldalon a volt balettintézet palotájával.
Az emlékérme hátlapján a pesti Duna-part Lánchíd és Margit-híd közé eső részének Buda felőli ábrázolása látható, előtérben a tabáni plébániatemplommal.
A felső köriratban a` BUDAPEST` felirat olvasható.
A plébániatemplom ábrázolásától jobbra az érmét készítő Fritz Mihály tervezőművész mesterjegye található.
Az év érméje közönségszavazáson idén a 2009-ben vert érmékből választják ki a legszebbet.
Először a 2006-ban megjelent érmék közül döntöttek online szavazáson a laikus érmekedvelők a kedvencről.
Akkor az 1956-os forradalom emlékére kiadott 50 forintos érme volt a befutó.
A következő évben a gyulai várat ábrázoló 5000 forintos ezüstérme nyert, míg a legutóbbi szavazás eredményeként idén januárban a tokaji borvidéknek szentelt szintén ezüst szintén 5000 forintos érme győzött. forrás: szegedma.hu; kép: mnb.hu
2011-01-02 16:20:10
promenad.hu
Ismét árad a Tisza középső szakasza
A Közép-Tisza a felső szakaszain újra árad, Szolnok környékén és a megyeszékhely alatt pedig változatlan a vízszint.
A Tisza újabb árhulláma jelenleg Tiszadorogma térségében tetőzik, fölötte a folyó végig apad.
Újabb csapadék a Tisza vízgyűjtőin az elmúlt nap során nem hullott - közölte Lovas Attila, a Közép-Tisza Vidéki Környezetvédelmi és Vízügyi Igazgatóság (Kötikövízig) védelemvezetője vasárnap.
Tiszafüredtől Tiszabőig gyengén árad, alatta változatlan szinten áll a folyó, amelynek szolnoki vízmércéje a péntek óta mért 829 centimétert mutatja továbbra is.
Vasárnap reggel a Tisza középső szakaszán parti jeget és 10-20 százalékos jégzajlást észleltek.
A jég vastagsága a január 2-ai adatok szerint 2-8 centiméter.
A következő héten erősödő jégzajlásra lehet számítani.
A Kötikövízig valamennyi védelmi szakaszán, azaz összesen 640 kilométeren továbbra is árvízvédelmi készültséget tart fenn.
Harmadfokú a riasztás a Hortobágy-Berettyón, a Tiszán és a Zagyván, összesen 304 kilométeren, másodfokú ugyancsak a Tiszán, a Hármas-Körösön, a Zagyván és a Hortobágy- Berettyón 262, míg elsőfokú a Zagyván, 74 kilométeren.
A Zagyva és Tarna folyamatosan, lassan, végig apad.
Előbbin kisebb megszakításokkal áll a jég.
A Hármas-Körös Szarvas fölött apad, alatta változatlan a vízszint.
Szarvasnál már három napja 777 centiméter a vízállás.
A Hortobágy-Berettyó Borznál szombaton tetőzött.
A Közép-Tisza vidéken az elmúlt 24 órában a töltéseken elszórtan, összességében több mint 100 kilométeren alakult ki fakadóvíz, míg talpszivárgás mintegy 10, szivárgó víz pedig közel 6,5 kilométeren tapasztalható.
Az árvíz eddig 238 hektárt meghaladó nagyságú mentetlen területet öntött el.
A védekezésben szombat reggeltől 939 fő vett részt. forrás és teljes cikk: mr1-kossuth.hu
2011-01-02 16:59:44
Olasz Monika
Beszakadt a Balaton jege egy jégvitorlázó alatt
Balesetet szenvedett egy jégvitorlázó a Balatonon.
A tó jege beszakadt a férfi alatt, akit kisebb sérülésekkel szállítottak kórházba.
A jég - feltehetően egy víz alatti áramlat miatt - csak néhány centiméter vastag volt a baleset helyszínén.
Beszakadt a jég egy jégvitorlázó alatt Balatonfürednél vasárnap kora délután, a férfit kórházba vitték - közölte a rendőrség.
A jég - feltehetően egy víz alatti áramlat miatt - csak néhány centiméter vastag volt ott, ahol beszakadt - mondta Bíró Gábor, a Somogy Megyei Rendőr-főkapitányság szóvivője, hozzátéve: a vitorlázó férfi nem sértett meg semmilyen szabályt.
A jégvitorlázót az őt a partról figyelő társa és az időközben megérkező tűzoltók mentették ki.
A férfi csak kisebb horzsolásos sérüléseket szenvedett, de lehűlt a teste, ezért a mentők a veszprémi kórházba szállították.
A szóvivő felhívta a figyelmet arra, hogy a Balaton északi oldalán több helyen is lehetnek olyan területek, ahol a jég alig három-négycentis, ami nem vagy csak nehezen vehető észre, ezért kérnek mindenkit, hogy fokozott óvatossággal menjenek a tó jegére.
Forrás: MTI
2011-01-02 17:03:30
Olasz Monika
Ezrek háborognak elromlott iPhone-juk miatt
Dühös bloggerek és twitterezők ezrei panaszkodtak vasárnap, hogy elaludtak az újév első két napján, mert iPhone-juk ébresztője nem üzemelt rendesen.
A haragos bejegyzések szerint a hiba miatt lekéstek a vonatjaikról, repülőikről, és elkéstek a munkahelyükről.
Az Apple már elismerte a készülékek hibáját, és azt állította, hogy január 3-ig a problémát megszüntetik.
Egyelőre nem tudni, hogy mi okozta a tömeges meghibásodást, amely a BBC szerint az iPhone 4-es és a korábbi modellek szoftverfrissítéseivel lehet kapcsolatos.
A BBC szerint tavaly novemberben, a téli időszámítás miatti óra visszaállításkor hasonló gondok voltak az Apple mobiljaival.
A brit állami média szerint 2010 júniusáig több mint 1,7 millió darabot adott el az Apple iPhone 4-ből.Forrás: hvg.hu
2011-01-02 17:08:39
Olasz Monika
Hétfőn kinyílnak a kormányablakok
2011-01-02 17:38:27
Olasz Monika
Iráni határsértőket fogtak Szegednél
Feltehetően Újév hajnalán lépték át illegálisan a magyar határt azok az iráni határsértők, akiket Mórahalmon és Szeged közelében fogtak el szombaton a határrendészek.
A szegedi határrendészek két iráni határsértőre szombat reggel figyeltek föl egy mórahalmi buszmegállóban.
Mint kiderült, volt egy harmadik társuk is, akit néhány órával később, az M5-ös autópálya szegedi felhajtójának közelében találtak meg a rendőrök.
Az iráni állampolgárok nem tudták igazolni jogszerű magyarországi tartózkodásukat, feltehetően a zöldhatáron keresztül léptek magyar területre, ezért idegenrendészeti eljárás indult ellenük.
Forrás: MTI
2011-01-02 17:53:24
Olasz Monika
Ismét teljes vonalán jár a 2-es metró
Újra a teljes vonalán jár a 2-es metró - közölte a BKV fődiszpécsere vasárnap késő délután az MTI-vel.
Korábban egy füstölő szerelvény miatt függesztették fel a közlekedést a Déli pályaudvar és a Deák tér közötti szakaszon; a metró helyett egy ideig autóbuszokkal szállították az utasokat.
A szerelvény utasokat nem szállított; a Déli pályaudvari szerelvényfordulóban, az úgynevezett " kihúzóban " kezdett el füstölni.
A füst okát egyelőre nem tudják.
A füstölő kocsit - tűzoltókkal az utastérben - a X. kerületi Fehér úti járműtelepre " kísérték ", ahol a vizsgálatot folytatják.
Október elején azért nem járt a 3-as metró egy szakaszon, mert az áramellátás csillapítására szolgáló ellenállás füstölt el az egyik szerelvény kocsiján.
Nem sokkal korábban pedig az okozott füstöt, hogy egy zacskóban fémes tárgy került a pályára.
A budapesti metró szerelvényei átlagosan 30 évesek; a legidősebb 42, míg a legfiatalabb 21 éves.
Forrás: MTI
2011-01-02 19:09:42
promenad.hu
Hatalmas közönség az Újévköszöntő hangversenyen
Vasárnap délután öt órai kezdettel tartotta 10.
Újévköszöntő hangversenyét a Városi Fúvószenekar Hódmezővásárhelyen, a Fekete Sas nagytermében.
A hangverseny fővédnöke dr. Lázár János polgármester, országgyűlési képviselő volt.
Az esemény során teltház volt, sőt még pótszékek is beállításra kerültek.
Az eseményen dr. Lázár János köszöntötte a megjelenteket, kiemelten Vágó Jánost, a fúvószenekar karmesterét.
A polgármester boldog új évet kívánt a város minden polgárának, majd elmondta, hogy a közösség összefogásának köszönhetően olyan változásokon és fejlődésen fog átmenni Hódmezővásárhely, melyre az elmúlt 20-30 évben nem volt példa.
Dr. Lázár János megköszönte a Városi Fúvószenekar elmúlt tíz évi nagyszerű munkáját, mely művészi fellépésekkel a zenekar hozzájárult és egyik meghatározó tagja volt a város kulturális életének.
A kulturális élet pedig nagyban meghatározza egy város életét, életminőségét, ennek jegyében zajlik Vásárhelyen a belváros-rekonstrukció is mondta dr. Lázár János.
S reményét fejezte ki, hogy a 2012. évi újévköszöntő hangversenyt már a csodálatosan felújított PMK falai között lehet majd megrendezni.
Végül megköszönte a zenekarban játszók családtagjainak a türelmet és az áldozatos munkát mellyel a fellépőket támogatták.
Vágó János karmester arról tájékoztatta portálunkat, hogy a zenekar alapító tagjai 10 évvel ezelőtt kezdeményezték, hogy a fúvószenekar is tartson újévköszöntő hangversenyt.
A karmester elmondta, hogy a Bécsi Újévi koncertek stílusát, hangulatát próbálják újévköszöntő fellépéseik során a közönség elé varázsolni, a műsor első felében.
E feladat pedig nagyon nehéz, hisz jelentősen eltér a fúvószenekar hangzásvilága a szimfonikus zenekarokétól.
Viszont az elmúlt tíz év teltházas fellépései igazolják a kezdeményezés sikerét mondta Vágó János.
A jubileumi koncert külön kihívás a zenekarnak, hiszen ezen alkalomból egyszerre kell könnyed szórakozást és színvonalas zenei élményt nyújtani a közönségnek.
A komolyságot a Varázsfuvola című Mozart opera nyitányának előadása adta meg, e művet pedig Strauss darabok követték.
A közönség szórakoztatásáról, természetesen könnyedebb hangvételű művekkel is gondoskodott a zenekar, sőt volt olyan szólista, aki több kalapáccsal zenélt egy üllőn.
Továbbá szintén nagy sikert aratott a Calypso Tánc- és Mozgáskultúra Egyesület táncosainak fellépése, művészeti vezetőik Baranyi Anett és Tóth Krisztina Voltak.
A hatalmas közönség nagy tapssal értékelte mind a zenekar, mind a táncosok produkcióját.
Rostás Tibor egy kedves régi ismerősével érkezett az újévi koncertre, és portálunknak elmondta, hogy rendszeres vendége az eseménynek.
Ilyenkor ugyanis az ember ünnepi ruhát ölt magára, valamint lelkére és gyönyörű műveket hallgathat mondta Tibor, akitől megtudtuk, hogy korábban ő is játszott fuvolán.
Bozó Andrásné Mindszentről érkezett férjével, valamint fiával és menyével, kérdésünkre elmondta, hogy az előző évi fellépéseket a tv-ben nézték, így most nagy várakozással voltak és nem kellett csalódniuk.
Erdős János
2011-01-02 20:18:22
Kokovai Péter
Májustól nyit az osztrák és német munkaerőpiac
Nem számít semmilyen zavarra a munkaerőpiacon Andor László, az Európai Bizottság foglalkoztatásért, szociális ügyekért és a társadalmi összetartozásért felelős tagja azután, hogy idén májustól korlátozások nélkül dolgozhatnak Ausztriában és Németországban az új keleti tagállamok munkavállalói.
A politikus az AFP hírügynökségnek elmondta, megalapozatlanok azok a félelmek, amelyek szerint a német és az osztrák munkaerőpiac májusban esedékes teljes megnyitása után nagy roham várható ezekben az országokban.
" Nem számítok semmilyen zavarra a munkaerőpiacon " - mondta Andor.
A magyar biztos visszautasította a szakszervezetek félelmeit is, miszerint a szabad munkavállalás bérdömpinget eredményez: utalt arra, hogy Közép-Kelet-Európában a bérek lassan, de biztosan közelítenek a nyugatiakhoz.
Andor László a munkaerőpiacát hamar megnyitó Nagy-Britanniát hozta fel példaként, mondván: a brit gazdaság profitált a kelet-európaiak beáramlásából.
Ausztria és Németország az a két régi uniós tagország, amely az EU 2004-es bővítésekor hét év átmeneti időszakot kért munkapiacának védelmére, és csak részben nyitotta meg piacát az új tagországok munkavállalói előtt.
Forrás: MTI
2011-01-02 20:30:54
Kokovai Péter
Börtönbüntetés jár a graffitiért?
2011-01-02 20:36:50
Antal Sándor
Mindszenten is koccintottak
Újévi koncerttel kezdték az évet Mindszenten, ahol a Keller Lajos Városi Könyvtár és Kulturális Központban a néptánc és az éneklés került a középpontba, majd a polgármesteri köszöntő után együtt koccintottak a fellépők a megjelentekkel.
A településen idén már nem ez volt az első rendezvény, ugyanis voltak, akik átkerekezték az év utolsó estéjét, majd másnap az ekkor elmaradhatatlan lencsével kapcsolatos ételeket fogyasztották el a kulturális központban.
Az újévi programok 2-án egy koncerttel folytatódtak.
Az intézmény szervezésében már tavaly is hasonló módon köszöntötték az évet, így az idén sem maradhatott el, de természetesen más fellépőkkel.
A rendezvényt Kovács Ildikó intézményvezető és Mezeiné Bodnár Henriette művelődés szervező nyitották meg, majd a hódmezővásárhelyi Árendás Néptáncegyüttes tagjai léptek színpadra.
A csapat az elmúlt évben minősítést kapott.
Őket követte a szintén vásárhelyi Kaláris Énekegyüttes, akik a kistérségi Ki Mit Tud-on, igen előkelő helyen végeztek.
A színpadi programokat Kuhár Barbara énekes zárta.
Ezzel azonban még nem értek véget a programok, hiszen az előcsarnokban Zsótér Károly köszöntőjét követően együtt koccintottak a fellépők a megjelentekkel.
A résztvevők között volt Tóth Jánosné, aki portálunknak elmondta, hogy családjával töltötte a szilvesztert.
A hölgy nem szokott újévi fogadalmat tenni, így most sem tett.
Legfontosabb számára, hogy szerettei egészségesek legyenek 2011-ben is.
2011-01-02 20:39:53
Kokovai Péter
Chuck Berry összeesett egy koncerten
Egy chicagói koncert közben összeesett a rock ' n ' roll-legenda, Chuck Berry - közölte a Chicago Sun-Times.
A 84 éves zenész hosszú perceken át mozdulatlan volt, mielőtt magához tért, és az előadást már nem tudta folytatni.
Az egyik néző szerint Berry billentyűs hangszeren játszott, amikor rosszul lett, és arccal rázuhant a hangszerre.
Percekkel később magához tért, és azt mondta a rajongóknak, hogy nincs ereje folytatni a koncertet, ezután többen a segítségére siettek, és letámogatták a színpadról.
Chuck Berryt, aki olyan dalokkal írta be nevét a rock ' n ' roll könyvébe, mint a Johnny B Goode és a Roll Over Beethoven, a műfaj igazi úttörőjének tartják.
A rockzene 20-ik századi történetének legnagyobb hatású előadói között tartják számon, a Beatles-szel, a Rolling Stones-szal és a Beach Boys-szal egy sorban.
Forrás: Független Hírügynökség
2011-01-03 06:33:48
Martonosi János
Újra hidegebb lesz
2011-01-03 06:46:16
Martonosi János
Árokba borult egy tartálykocsi
Lecsúszott az úttestről majd az árokba borult egy üres tejszállító tartálykocsi vasárnap Szolnok és Kőröstetétlen között.
A tűzoltók több autóval és egy daruval vonultak ki a helyszínre.
Az oldalára dőlt járművet órák múlva sikerült kerekeire állítani, illetve a daru csörlőjével kivontatni a vízzel teli árokból.
A mentést nehezítette, hogy az érintett útszakaszt jég borította, így azt a daru kerekei alatt fel kellett törni.
Végül senki sem sérült meg - tájékoztatta a Független Hírügynökséget közleményében Erdélyi Tibor, a szolnoki tűzoltóság sajtóügyetelese.
Forrás: FH
2011-01-03 06:49:52
Martonosi János
Veszélyben több száz ember otthona Csanyteleken
A Csongrád megyei Csanyteleken kétszáz házat veszélyeztet a belvíz.
Kiköltöztetni eddig senkit sem kellett, de nem is lehetne, mert az egyetlen erre alkalmas ingatlan már foglalt.
A biztosító belvízre nem térít meg kárt.
Két ház megroggyant az ünnepek alatt a Csongrád megyei Csanyteleken is, kiköltöztetni még nem kell családokat, de ha kellene sem lenne hova.
Forgó Henrik polgármester elmondta, főként önkéntesekkel védekeznek, illetve mindenki védi a sajátját.
A Tisza menti településen kétszáz ház van veszélyben, de abban csak bízni lehet, hogy senkit nem kell kilakoltatni, mert a bajbajutottakat nem lenne hová költöztetni.
Az egyetlen, ilyen célra alkalmas épületben már lakik egy család, akiknek a tavaszi esők után vált lakhatatlanná a házuk.
A polgármester azt is elmondta, egyetlen biztosító sem ismeri el a belvízből adódó kárigényeket; a cégek csak a májusi vihart kísérő esőzések után kívánnak fizetni.
A tavaszi esők után átmeneti szállásra költöztetett falubeli azonban még így sem tudott megállapodni biztosítójával.
Forrás: MR
2011-01-03 06:53:44
Martonosi János
A héten még maradhat a benzin ára
A Portfolio.hu szerint az előttünk álló héten a MOL legnagyobb valószínűség szerint változatlan szinten hagyja majd a hazai üzemanyagárakat, miután azok forintban mért tőzsdei jegyzésára nem mutatott érdemi változást az utóbbi napokban.
A múlt heti átlagos értékéhez képest csütörtök estig 0,2%-kal emelkedett dollárban mérve a benzin ára, míg a gázolajé 0,1%-kal került lejjebb.
A forint átlagára eközben szintén stagnált a dollárral szemben, ezért hazai fizetőeszközben mérve a benzin jegyzésára nem változott, a gázolajé pedig 0,4%-ot csökkent.
Az elmúlt két év hektikus ármozgásai közepette a MOL árdöntései kevésbé kiszámíthatóak, mint korábban, így pontosan szinte lehetetlen előre jelezni, hogy mekkora lehet a hazai árváltozás jövő héten.
Forrás: portfolio.hu
2011-01-03 07:03:52
Martonosi János
Egységes szervezetben az adó- és a vámhatóság
Az Adó- és Pénzügyi Ellenőrzési Hivatal valamint a Vám- és Pénzügyőrség a január 1-től létrejövő egységes szervezetben, a Nemzeti Adó- és Vámhivatalban (NAV) is hasonló hierarchiában működik majd, mint ma, így lesznek központi, középfokú és alsó fokú szervek ismertették a két hatóság szóvivői szerdán Budapesten sajtótájékoztatón.
A vámhatóság az elmúlt időszakban több száz millió és milliárdos nagyságrendű adócsalást derített fel; az, hogy egy szervezetben működnek majd, felgyorsíthatja a nyomozást, és a kármegtérülés is nagyobb lehet közölte Sipos Jenő, a VPOP szóvivője.
Az APEH már október 1. óta háromszintes rendszerben működik; a vámigazgatásban januártól jelentősen változnak a hatáskörök és illetékességek.
Burillák Attila, az APEH szóvivője elmondta: az új szervezet költségvetése 3,5 milliárd forinttal haladja meg az elődszervezetek idei együttes büdzséjét, de ez a hatékonyság emelkedésében megtérül majd.
Az integráció a végrehajtás terén a legelőrehaladottabb; az adó- és vámos ügyfélszolgálatok két-három éven belül válnak teljesen integrálttá ismertette Varga Árpád, az APEH elnökhelyettese.
Forrás: szegedma
2011-01-03 07:07:48
Martonosi János
Életbe lépett az új KRESZ
2011-01-03 07:12:09
Martonosi János
Hétfő reggel nyitnak a kormányablakok
Hétfőn nyitnak a kormányhivatalok.
Az intézményekbe 14 területi államigazgatási szerv integrálódik.
A fővárosi és a 19 megyei hivatal a jogszabályoknak és a kormány döntéseinek megfelelően összehangolja a kormányzati feladatok területi végrehajtását.
A kormány célja a hivatalok létrehozásával, hogy az eddig széttagoltan működő területi kormányzati szerveket központosítása.
A hivatalok székhelye a megyeszékhelyeken van, a főváros és Pest megye esetében pedig Budapesten.
A hivatalokat kormánymegbízottak vezetik, akiket a közigazgatás-szervezésért felelős miniszter javaslatára a miniszterelnök nevezett ki.
Az intézmények 2011-es költségvetése 124 milliárd forint.
Forrás: hírtv
2011-01-03 07:16:12
Martonosi János
Ismét lebukott a kerítésen átejtett betörő
A férfit két hete Békéscsabán érték tetten, akkor egy családi házba ment be.
Azzal védekezett, hogy őt bedobták a ház udvarára, és ha már ott volt úgy döntött, hogy a házba is bemegy.
A nyomozókat azonban akkor sem és most sem tudta átejteni.
Ezúttal egy újkígyósi családi házból hozott el pénzt és ékszereket.
A Békéscsabai Rendőrkapitányság nyomozói megint hamar elkapták.
A házban lakó nő december 27-én, hétfőn este jelentette be a rendőrségen, hogy napközben betörtek hozzá.
A tettes pénzt és ékszereket vitt el összesen valamivel több, mint 1 millió forint értékben.
A kapitányság bűnügyi osztálya azonnal nyomozásba kezdett, és 29-én, szerdán már őrizetbe is vették a bűncselekmény elkövetésével gyanúsítható férfit.
Ő az a békési fiatalember, akit napra pontosan a mostani őrizetbe vétele előtt két héttel, december 15-én is lecsuktak.
Akkor a hajnali órákban lepett meg egy békéscsabai férfit azzal, hogy bement a házába, és ott értékeket keresett.
A házigazda azonban felébredt és értesítette a rendőrséget.
A fiatalember bezárkózott a ház mellékhelyiségébe, majd annak ablakán kiugrott, és menekülni próbált, de elfogták.
A rendőröknek azt mesélte, hogy mások dobták be az idegen ház udvarára, és ezt követően ment be a lakásba.
A hihetetlen történet azonban a bíróságot sem hatotta meg.
Letartóztatták, majd december 10-én első fokon 3 év fegyházban letöltendő szabadságvesztésre ítélték.
Mivel az ítélet nem jogerős, a betörő szabadlábon maradt és ott folytatta, ahol abbahagyta.
Az újkígyósi házból elhozott ékszerek nagy részét az egyenruhások megtalálták nála.
Az ellopott pénz is megkerült.
A fiatalember ellen a Békéscsabai Rendőrkapitányság újabb eljárást indított lopás bűntett elkövetése miatt, és előterjesztést tettek előzetes letartóztatásának indítványozására.
Az ügyészség indítványára a bíróság csütörtökön el is rendelte a gyanúsított előzetes letartóztatását.
A férfi egyébként korábban elkövetett bűncselekményeiért kapott szabadságvesztéséből idén szeptemberben szabadult.
Az azóta eltelt három hónap alatt a Békéscsabai Rendőrkapitányság már háromszor indított ellene eljárást vagyon elleni bűncselekmény elkövetésének gyanúja miatt.
Forrás: police.hu
2011-01-03 07:51:46
Szöllősi Sándor
Közlekedési információk Hódmezővásárhelyről
Az év első munkanapján is fagypont alatt maradt a hőmérő higanyszála.
A főközlekedési utak többségében már letisztultak, kissé nedvesek, de nem csúsznak.
A többi út, ahol a havat a járművek letaposták, változatlanul csúszósak.
A Hódtó utcán a jégbordák nehezítik a közlekedést, a buszmegállókban a jég nehezíti az indulást.
A Jókai utcán a Szent István tér felé kanyarodók közlekedjenek óvatosan, mert itt még a letaposott hó csúszik.
Több felé tapasztalható, hogy a kerékpárosok ott, ahol a kerékpárút csúszós, az úttestet veszik igénybe, ezzel is növelve a balesetveszélyt.
A forgalom a város területén mindenütt jól halad, fennakadás a kora reggeli órákban sehol nem tapasztalható.
2011-01-03 08:00:50
Martonosi János
Tovább látogatható a Herve-tárlat
A hódmezővásárhelyi Elkán László Lucien Hervé néven vált világhírűvé épületfotóival.
A 100 éve született fotográfusra kiállítással emlékeznek szülővárosában, mely november 5-én nyitotta meg kapuit az Emlékpont Galériában.
A kiállításról, a művész hatásáról és arról, hogy ki is egyáltalán Lucien Hervé dr. Nagy Imre művészettörténésszel, a Tornyai János Múzeum és Közművelődési Központ igazgatójával beszélgettünk.
A vásárhelyiek számára azért különösen fontos Lucien Hervé személye, mivel ebben a városban látta meg a napvilágot egy örmény származású család tagjaként.
Feltételezhetőleg egy élénk kulturális életet élő családba született bele, ahogy azt a kiállítás részeként újságcikkek is bizonyítják.
Azonban bécsi tanulmányai során nem az elvárt közgazdaságtant tanulmányozta, hanem a művészetek felé fordult, ezzel szülei haragját kiváltva.
Ezért alig húszévesen Párizsba ment.
Itt is először a művészi pályával foglalkozott, így divattervezéssel, lapillusztrációk készítésével.
Egyik magyar barátja felkérésére kezdett egy szintén magyar fotóművész képeihez írásokat készíteni, ám a közös munkának vége szakadt a második világháború kirobbanásakor.
Hervé azonban nem akarta elveszíteni az állását, ezért úgy döntött egyedül folytatja a munkát, hiszen a társától addigra már megtanulta a fotózás technikáját.
Majd a németek elleni háború során részt vesz az ellenállásban.
Hadifogságba esik, és kalandos úton megszökik, majd visszatér Franciaországba csatlakozik újra az ellenálláshoz.
Itt kezdi el használni fedőnévként a Lucien Hervé nevet, amely később a művészneve lesz.
Az igazi fordulat a pályájában akkor következik be, amikor egy építészeti szaklap megbízásából Marseillebe küldik, hogy egy épülő lakóházról készítsen fotókat.
Ám a kész munkák nem tetszettek a lapnak.
A tervezőnek azonban elnyeri a tetszését, mert úgy látja, építészként fotóz Hervé.
Ettől kezdve már a Le Corbusier nevű építész hivatásos fotósa.
Majd elkezd más szempontú fotográfiákat készítene, és beutazza a világot.
Vásárhelyen november 5-én több mint 20 képét állították ki a fotóművésznek.
A Kecskeméti Fotográfiai Múzeum birtokában lévő Hervé-képeket rendezték tárlatba.
Ám külön érdekesség, hogy a művésznek a nyolcvanas években volt Pesten egy kiállítása, melyből egy kollázst a Tornyai János Múzeumnak és szülővárosának ajándékozott.
Az igazgató hozzátette, hogy mindenképpen azt szeretnék, ha a vásárhelyi diákok jobban megismernék Hervé munkásságát, ezért a tervezett december 19-i zárás helyett tovább is látogatható lesz a kiállítás.
Valószínűleg január közepéig vagy végéig meghosszabbítják a kiállítás nyitva tartását.
Megosztom!
|
2011-01-03 08:03:00
Martonosi János
Gyengüléssel kezdte az évet a forint
Gyengült a forint hétfő reggel a svájci frankhoz képest, az év első kereskedési napjának elején a svájci frankot 224 forint közelében jegyezték, egy euró pedig több mint 278 forintba került.
Elemzők szerint a következő napokban a 223-224 forint közötti sávban mozoghat a svájci frank jegyzése, mivel a frank továbbra is igen erős az euróhoz képest, az euró-frank keresztárfolyam a 1,25 frankos határ alatt húzódik.
Az eurót szűk sávban, 277,80-280,15 forint között jegyezhetik 2011 első kereskedési napjain - idézte a Commerzbank elemzőit hétfő reggel a DowJones amerikai gazdasági hírügynökség.
A svájci frankot 223,70 forinton jegyezték hétfő reggel 7 óra körül a nemzetközi bankközi devizapiacon.
Pénteken, 2010 utolsó kereskedési napján a frank 222,76 forinton zárt.
Egy euró 278,15 forintba került hétfőn kora reggel, a pénteki 278,25 forint után.
A forint így hajszálnyival erősödött az euróhoz képest, gyengült viszont a svájci frank mellett a dollárhoz és a japán jenhez viszonyítva is.
Egy dollár 209,28 forintba került hétfő reggel, a tavaly év végi 207,73 forint után.
Száz japán jen 257,47 forintba került hétfő reggel 7 óra körül, a pénteki 255,70 forint után.
Forrás: vg
2011-01-03 08:04:34
Martonosi János
Gázolás miatt késnek a vonatok
Nem sokkal reggel hét óra előtt halálra gázolt egy embert a szentmártonkátai megállóhelyen a Békéscsabára közlekedő sebesvonat, emiatt késnek a vonatok a Budapest-Újszász-Szolnok vonalon - közölte Both Ferenc, a Mávinform sajtóügyeletese.
Az egyik vágányt elzárták a fogalom elől, a másik vágányon váltakozva közlekednek a szerelvények.
A helyszínelés befejezéséig az arra közlekedő vonatok utasainak 15-20 perc késésre kell számítaniuk.
A békéscsabai sebesvonat pedig egyelőre Nagykátán áll, és csak 120 perc késéssel tudja folytatni az útját - ismertette a sajtóügyeletes.
Forrás: hvg
2011-01-03 08:08:42
Martonosi János
Szolgálatba léptek a tartalékosok
Ma tettek esküt az önkéntes védelmi tartalékos katonák, és ünnepélyes őrségváltást tartottak Debrecenben, Győrben és Budapesten.
Ötvenhét hazai helyőrségben vették át a katonai létesítmények őrzését.
Hende Csaba honvédelmi miniszter júliusban tüntette ki a borsodi árvíz elhárításában részt vevő katonákat Debrecenben, és akkor tett ígéretet a Magyar Honvédség átalakítására.
Az Országgyűlés nem sokkal később el is fogadta a törvény módosítását, eszerint a védelmi tartalékos állomány felállításával alapvetően a katonai objektumok őrzését és a katasztrófavédelmi helyzetek elhárítását kívánják megoldani.
Első lépésként január elsejétől ötvenhét hazai helyőrségben vették át a laktanyák őrzését a tartalékosok, csaknem kétezren.
Debrecenben vasárnap délelőtt 67-en tettek esküt.
Böröndi Gábor tábornok, az ötödik Bocskai István lövészdandár parancsnoka a Krónikának elmondta: elsősorban volt szerződéses katonák, illetőleg fiatalok jelentkeztek ezekre a beosztásokra, és ők kerültek vissza a rendszerbe.
Hamarosan egyébként életre hívják az önkéntes műveleti tartalékos állományt is, amely külföldi missziós munkában is szerepet vállalhat, így éri majd el a végleges, nyolcezres létszámot a tartalékos keret.
Forrás: hvg
2011-01-03 08:29:56
Molnár Attila
Közlekedési információk Kistelekről és térségéből
Kisteleken borult az ég, viszonylag jók a látási viszonyok, felélénkült a forgalom.
A tegnapi olvadás után az éjjel visszafagyott, mindenütt csúsznak az utak, -3 fok van.
A várost átszelő 5-ös főúton még maradt hó kása, jégborda a burkolaton.
A kisváros mellékutcái mindenütt jegesek, a József Attila és a Liget utcán több úthiba van.
Térség: A térségben is hó kásásak, jégbordásak a külterületi utak, még az 5-ös főút is jégbordás, a főúton több mély kátyú alakult ki.
A földutak nehezen, van ahol nem járhatóak a belvíz miatt.
A pusztaszeri bekötő út sávjai közepén és a szélén még jégborda van.
Tömörkény fő utcája jobbára hómentes, de a mellékutcák még jégbordásak.
Balástyától Forráskút felé haladva a vasút után is több mély kátyú alakult ki.
Mindszent és Baks között a magas vízállás miatt nem jár a komp!
Baks és Csanytelek között több mély kátyú van egy szakaszon, illetve vízátfolyás miatt van 60/40 km/h-s sebességkorlátozás egy másik szakaszon.
Csanyteleken a belvízi helyzet miatt több helyen korlátozás van érvényben.
A Szatymazról az autópálya felé vezető út burkolata hullámos, nyomvályús.
2011-01-03 08:49:39
Martonosi János
Életbe lépett az egykulcsos személyi jövedelemadó
Január 1-től életbe lépett az egykulcsos személyi jövedelemadó, emellett változtak a családi kedvezmények is tudtuk meg dr. Nagy Pétertől, a Nemzeti Adó és Vámhivatal módszertani szakreferensétől.
A személyi jövedelemadó 16 százalékra módosult, ezek közé tartoznak az összevonásra kerülő és a külön adózó jövedelmek is mondta a szakreferens.
A cafeteria rendszer is átalakul, bővül azok a köre, és 25 százalékról 19,04 százalékra csökken adómértékük.
Változnak a családi kedvezmények is, amelyek a három és több gyerekes családok részére magas kedvezményt tesznek lehetővé.
Az egy és két gyerekes családok esetében gyerekenként tízezer forint kedvezményt vehetnek igénybe az adózók.
Három és több gyerek esetében ez az összeg jóval magasabb, gyerekenként harmincháromezer forint nyilatkozta dr. Nagy Péter, aki hozzátette: természetesen ez csak akkor vehető igénybe, ha van adó is, tehát ez nem mehet át negatívba.
Megosztom!
|
2011-01-03 09:07:55
Olasz Monika
A Dél-alföldön nagyobb a munkanélküliség, mint a Vest régióban
Rendhagyó tanulmányt tett közzé a napokban a Központi Statisztikai Hivatal.
A KSH munkatársai a dél-alföldi, illetve a Békés és Csongrád megyével közös határszakasszal bíró, romániai Vest régiót hasonlították össze.
A 2008-as adatokat felhasználó összeállításból kiderül, hogy bár a dél-alföldi Magyarország legnagyobb kiterjedésű régiója (18 ezer négyzetkilométer, hazánk területének egyötöde) mégis eltörpül a négy megyét (Arad, Temes, Krassó- Szörény, Hunyad) tömörítő Vest régió (32 ezer négyzetkilométer) mellett.
A két régió településszerkezete jelentős különbséget mutat: nálunk a városok, községek és a tanyavilág együttese jellemzi a hálózatot, míg keleti szomszédunknál a városok mellett kommunákat találunk.
Ez utóbbiak több település összevont csoportja.
A települések átlagos népessége a Vest régióban 5958, a Dél-Alföldön 5219.
Előbbinél a városlakók átlagos aránya 63, utóbbinál 71 százalék.
Forrás: beol.hu
2011-01-03 09:18:09
Olasz Monika
Több mint kétszáz baleset történt a hétvégén
Az elmúlt hétvégén 230 közlekedési baleset történt, ketten vesztették életüket az utakon az Országos Rendőr-főkapitányság (ORFK) hétfői összesítése szerint.
Az MTI-hez eljuttatott közlemény szerint péntektől vasárnapig két balesetben ketten haltak meg, 24 eset súlyos, 46 pedig könnyebb sérüléssel járt.
Ezen kívül 158 sérülés nélküli, anyagi káros baleset is történt.
A balesetek nagy részét általában az okozta, hogy a sofőrök nem az út- és látási viszonyoknak megfelelő sebességgel haladtak.
A hétvége alatt 113 ittas vezetővel szemben intézkedtek.
Három nap alatt 56 embert fogtak el, 174 embert értek tetten és 559-et állítottak elő bűncselekmény elkövetésének gyanújával.
Pirotechnikával összefüggésben 49 szabálysértési eljárást indítottak.
Forrás: MTI
2011-01-03 09:34:56
Martonosi János
Megváltozott a közfoglalkoztatás rendszere
Megszűnt az eddigi összes közfoglalkoztatási forma és az év elejétől ezeket egy új közfoglalkoztatási rendszer váltotta fel tájékoztatta portálunkat dr. Horesnyi Julianna, a Dél-Alföldi Regionális Munkaügyi Központ osztályvezetője.
A közfoglalkoztatásba a magánszférát is bevonják.
Négy új formában valósul meg a foglalkoztatás.
Az első ezek közül az önkormányzat által szervezett rövid távú közfoglalkoztatás, amelyben kettő-négy hónap munkáltatásra van lehetőség 95 százalékos bér és járulék támogatás mellett napi 4-6 órában.
A második forma az önkormányzat által szervezett rövid távú közfoglalkoztatás, amely 70-100 százalékos támogatásban részesül, ez 2-12 hónapon keresztül biztosít munkát napi 6-8 órában.
A magánszektor cégeinél a teljes munkaidős foglalkoztatás 70 százalékos támogatására van lehetőség nyolc hónapon keresztül, majd négy hónap továbbfoglalkoztatás lehetséges.
Ezeken a formákon túl 100 százalékos támogatású országos közfoglalkoztatási programra van lehetőség, amelyet a miniszter rendelhet el tájékoztatott a vezető, aki hozzátette: minden támogatási forma a munkaügyi központon keresztül érhető el.
2011-01-03 09:43:15
Martonosi János
Autóbusszal ütközött egy személyautó az 5-ös főúton
Egy menetrend szerint közlekedő autóbusszal ütközött össze frontálisan egy személyautó hétfő reggel az 5-ös főút 56-os kilométerénél.
A személyautó sofőrje a helyszínen életét vesztette.
Életét vesztette annak a személyautónak a sofőrje, aki eddig ismeretlen okból frontálisan összeütközött egy menetrend szerint közlekedő autóbusszal hétfő reggel fél 9-kor az 5-ös főút 56-os kilométerénél.
A Dabasi Rendőrkapitányság munkatársai teljes útzár mellett végzik a helyszínelést.
Forrás: webradio
2011-01-03 10:01:16
Martonosi János
Január elsejétől Magyarország vette át az Európai Unió soros elnöki tisztségét.
Orbán Viktor miniszterelnök négy fő irányt jelölt meg, amelyet a következő fél év alatt elő akar mozdítani az unióban.
Az` Európa mi vagyunk` című nyitó bulit a budapesti Millenáris Parkban tartották.
Magyarország január 1-től vette át az Európai Unió tanácsának soros elnöki tisztségét Belgiumtól.
A kormányszóvivő szerint fontos a példamutatás.
A következő fél évben több, mint száz kulturális rendezvény lesz majd idehaza, valamint Európa több más nagyvárosában - mondta Nagy Anna.
` Soha egyetlen ország sem tervezett ilyen sok kulturális rendezvényt fél év alatt, mint amennyit mi magyarok, Madridtól Brüsszelig, Londontól Párizsig.
Tehát az egész unió velünk lesz tele.
` De már most is velünk van tele.
Sokan bírálják az új magyar médiatörvényt.
Napokkal ezelőtt a legnagyobb világlapok foglalkoztak az új szabályozással.
Martonyi János külügyminiszter szerint mindez nem árnyékolja be a magyar EU-elnökséget.
` Volt már korábban is olyan Európában, hogy előre elítélték az országot, és azt mondták, hogy nagyon súlyos dolgok fognak bekövetkezni.
Aztán nem következtek be.
Ezért hiszem én azt, hogy a helyes magatartás ilyenkor kettő: egyrészt el kell olvasni a törvényt, tanulmányozni kell, vigyázni a félrefordításokra.
A másik dolog pedig az, hogy ha van ilyen kockázat, akkor meg kell várni, hogy realizálódik -e.
` Sok dolga lesz Magyarországnak fél év alatt mondta el Bakos Piroska, az EU-elnökség háziasszonya.
` Prioritásunk, hogy az elnökség végére el tudjuk fogadtatni a Duna stratégiát.
A másik, hogy szeretnénk elfogadtatni egy átfogó európai roma stratégiát, amely szerint elsősorban munkalehetőségekkel kellene megoldani a problémáikat.
` A Duna mellett elterülő országok politikai és gazdasági érdekeit próbálja közös nevezőre hozni a Duna stratégia.
De nemcsak erre koncentrál a projekt, hanem arra is, hogy három év múlva a régió fejlesztési és kutatási térséggé váljon.
A hathónapos magyar elnökség négy fő témára koncentrál: erősebb Európa, gazdasági növekedés, polgárbarát unió, valamint szomszédságpolitika.
Orbán Viktor miniszterelnök egy interjúban azt mondta: a kommunizmus bukása óta ez lesz az egyik legnehezebb éve Európának.
` Azt tapasztaltam, hogy mindenki erős Európát szeretne, mert ez a nemzetek számára támaszt és erőforrást jelent.
Ennek szellemében minden tőlünk telhetőt meg fogunk tenni a közösség és az Európa 2020 stratégia sikere érdekében.
Két konkrét kérdésre szeretném felhívni a figyelmet: egyrészt egy közös, átfogó európai romastratégia megalkotása a magyar elnökség alatt, másrészt pedig a nyugat-balkáni országok számára a térség stabilitása érdekében biztosítanunk kell az európai perspektívát.
` Az Európa 2020 stratégiát az unió tavaly fogadta el.
Ez határozza meg a következő tíz évre az unió gazdasági növekedési, foglalkoztatási és innovációs programjait.
Orbán Viktor az interjúban azt is kifejtette, hogy a hat hónap alatt az ország egyik legfontosabb külpolitikai célja a keleti partnerség előmozdítása.
` Májusban még egy keleti partnerség csúcstalálkozót is rendezünk Budapesten.
Úgy gondoljuk, hogy a Horvátországgal folytatott csatlakozási tárgyalások felgyorsítása és lezárása stratégiai jelentőségű, és Szerbia számára is nyitva kell hagyni a európai perspektívát.
Emellett minden erőnkkel támogatni fogjuk, hogy Románia és Bulgária csatlakozhasson a schengeni térséghez.
` A hivatalos átadás-átvétel csak január 6-án lesz Brüsszel és Budapest között, pénteken pedig már a magyar kormány találkozik a Európai Tanáccsal.
A hathónapos magyar elnöki ciklus legnagyobb kihívásai közé tartozik még, hogy kezelni kell az eurózóna válságát - úgy, hogy Magyarország nem tagja a közös pénzt használó országok körének -, és foglalkozni kell a hosszú távú uniós költségvetés előkészítésével is.
Forrás: mr1
2011-01-03 10:02:55
Martonosi János
Dugók várhatók az ünnepek után a keleti és déli határátkelőknél
Ismét hosszú várakozásra kell felkészülni az ukrán, a szerb és a román határátkelőknél, mert véget értek az év végi szabadságok.
A délről és keletről érkező vendégmunkások most indulnak útnak Nyugat-Európa felé.
Aki errefelé utazik, már most kerülje el a zsúfolt határátkelőket.
Egyre nagyobb a forgalom a déli és a keleti határokon, a szokotthoz képest jelenleg Röszkénél és Záhonynál tart tovább a beléptetés.
A www.vam.hu honlapon található legfrissebb információk szerint Röszkénél egy-, Záhonynál pedig kétórás várakozás után léphetnek csak be az autósok hazánk területére.
Az ok, hogy véget értek a szabadságolások, a téli szünetet követően a keletről és délről érkező vendégmunkások már visszaindultak Nyugat-Európa felé.
Az utazóknak holnap is hosszabb várakozásra kell felkészülniük, a legrosszabb helyzet az ukrán átkelőknél alakulhat ki, tudtuk meg Bényi Mónikától, az Országos Rendőr-Főkapitányság szóvivőjétől.
A belépő személyforgalomban Záhony és Beregsurány közúti határátkelőhelyeken számolnak nagyobb számú utassal vasárnap és hétfőn.
Ezeken a helyeken akár háromórás várakozás is előfordulhat.
Tompánál, Ártándnál és Nagylaknál egyelőre még nincsenek nagyobb fennakadások.
Később azonban itt is lehetnek dugók, a sorban állás ideje akár a két órát is elérheti majd.
Akik tehetik, azok próbáljanak meg kerülni, azaz kisebb forgalmú átkelőt választani.
A záhonyi és a beregsurányi dugó elkerülésére például a reggel hét és este hét között nyitva tartó barabási, vagy a nyolctól tizenhat óráig használható lónyai határátkelőhelyet ajánlják az illetékesek.
Forrás: MR1
2011-01-03 10:09:01
Kutasi Roland
Vásárhelyen és Szegeden is ' ' kinyitották ' ' a kormányablakokat
Az ország 29 megyeszékhelyén és megyei jogú városában, így Szegeden és Hódmezővásárhelyen is megkezdték működésüket a kormányablakok.
A szegedi ablak a megyeházán, míg a vásárhelyi a városházán várja az állampolgárokat 23 ügykörben tájékoztatással és ügyintézéssel az ügyfélkapu nyitástól a vállalkozói tevékenységgel kapcsolatos eljárásokon keresztül a hatósági bizonyítványok intézéséig.
A kormányablakok munkatársai két műszakban, reggel nyolctól este nyolcig állnak az ügyfelek rendelkezésére - mondta el szegedi kormányablak megnyitásán a Csongrád Megyei Kormányhivatal főigazgatója, Polner Örs, kiemelve: a kormányablakok megvalósításának célja, hogy az állampolgárok egy helyen intézhessék el az államigazgatással kapcsolatos ügyeiket.
A teljesség elérését 2013-ra tűzte ki a kormányzat, akkorra fogják valamennyi funkciót a kormányablakokhoz integrálni.
Polner Örs köszönetet mondott dr. Lázár Jánosnak, Hódmezővásárhely polgármesterének és Magyar Annának, a megyei közgyűlés elnökének azért, hogy a kormányablakok, azaz az integrált ügyfélszolgálati irodák helyszínéül szolgáló helyiségeket biztosították a közigazgatási hivatalnak.
Magyar Anna, Csongrád Megye Közgyűlésének elnöke örömének adott hangot, hogy a kormányablak a Megyeházán kezdte meg működését, és kijelentette: mindenben segíteni fogják egymás munkáját, mint ahogyan a múlt héten a parkolás körül kialakult kérdéseket is közösen oldották meg.
B. Nagy László kormánymegbízott kijelentette: a kormány feladata, hogy a állampolgároknak megfelelő színvonalon biztosítsa a szolgáltatásokat, amelyhez eszközök a most megnyitott kormányablakok, amelyeknél 2013-ra valamennyi kormányzati funkció elérhető lesz, amely munkát gyors, udvarias és szakszerű kiszolgálással biztosítanak a munkatársak.
Ehhez még párosul a technikai eszközök harmonizációja is, így sikerülhet a szerethető államot képviselni az itt dolgozóknak.
Rácz Diána a szegedi kormányablak munkatársa a Csongrád megyei Közigazgatási Hivatal hatósági főosztályán dolgozott korábban, s amikor értesült a kormányablakok megnyitásáról, jelentkezett a feladatra.
Mint elmondta, mindenféle feladatra felkészítették őket, mindenkit igyekeznek gyorsan, pontos információkkal ellátni.
Az első ügyfél a nyitás után mindjárt Rácz Diána pultjához ment, hogy segítséget kapjon ügyfélkapu megnyitásához, s ezt a segítséget pillanatokon belül meg is kapta.
Arnay Megosztom!
|
2011-01-03 10:09:10
Martonosi János
Budapest: átadták az első egyszerűsített honosítási kérelmet
2011-01-03 10:34:48
Martonosi János
Üzemzavar volt a MAL-nál
2011-01-03 10:48:15
Martonosi János
Chatelni is lehetne a kormányszóvivőkkel
2011-01-03 11:21:46
Martonosi János
Lenyomta a Facebook a Google-t
A legfrissebb felmérések szerint 2010-ben a Facebook volt a leglátogatottabb internetes site az Egyesült Államokban.
A közösségi portál a Google főoldalát előzte meg, amely évek óta vezette a listát.
Az Experian Hitwise elemzése szerint a január és november közötti 11 hónapban a látogatások alapján a Facebook részesedése 8,93 százalék volt, míg a Google-é 7,19.
A dobogó legalsó fokán a Yahoo! levelezési rendszere végzett 3,52 százalékkal, míg a negyedik a tavaly egy hellyel hátrébb ragsorolt YouTube lett 2,65 százalékos részesedéssel.
Az igazsághoz ugyanakkor hozzátartozik, hogy, ha az egyes cégek összes oldalának látogatását nézzük, akkor még mindig a Google vezet, amely így 9,85 százalékot hasít ki a piacból.
A Facebook a már említett 8,93 százalékos részesedéssel második, a Yahoo! pedig 8,12 százalékkal harmadik.
Az Experian Hitwise elemzésében felhívja a figyelmet a piac fokozatos koncentrálódására.
Míg 2009-ben a 10 leglátogatottabb oldalra az összes letöltés 21 százaléka irányult, addig tavaly ez az arány elérte a 33 százalékot.
Forrás: ecoline
2011-01-03 11:27:51
Martonosi János
Miért kilenc hónap a terhesség?
Számos kísérlet után derült arra fény, hogy egyes emlősöknél nagyon nagy különbségek vannak a méhen belüli fejlődésben.
Előfordulhat, hogy kétszer olyan gyorsan növekedhetnek egyes magzatok.
Ezt az eltérő mértékű növekedést a méhlepény szerkezetével lehet magyarázni, ugyanis ez határozza meg azt, hogyan kapcsolódik a magzat az édesanya szervezetéhez.
Minél szorosabb, közvetlenebb a kapcsolat, annál gyorsabban fejlődik a magzat a méhen belül és rövidül a terhesség időtartama is, derül ki az angliai Durham és Reading Egyetemeken végzett kutatásokból.
Az ember nem rendelkezik annyira összetett lepénnyel, mint például a kutyák vagy a leopárdok, ennek tudható be, hogy az emberi terhesség viszonylag hosszú ideig tart.
109 emlős fajt vizsgáltak meg és fény derült arra, hogy egyes fajoknak igen szerteágazó a lepénye, így a nagyobb felületen több tápanyag jut az anyából magzatába.
` Kiderült, hogy nem kell közvetlen kapcsolat az anyai vérrel ahhoz, hogy nagyon gyors legyen a növekedés, elég az is, hogy az anyai vér nagy felületen tudja tápanyagait átjuttatni a magzatba.
Emberek esetében ujjszerű nyúlványok biztosítják a relatíve szegényes kapcsolatot az anyai szövetek és a magzat között, míg leopárdok esetében, például igen szerteágazó, nagy felületű kapcsolat biztosítja a magzatok tápanyagellátását.
` magyarázza a szerző. magyarázza Dr. Isabella Capellini a Durham Egyetemről.Forrás: femcafe.hu
2011-01-03 11:29:23
Martonosi János
Nagy beszélgetésre készül Orbán Viktor
2011-01-03 11:32:47
Martonosi János
Népszerű volt és az is marad az arany
Az arany 2010-ben végig a befektetők kedvence volt.
Ahogy a papírpénzzel szembeni bizalmatlanság erősödött, úgy lett egyre vonzóbb a válság pénzneme, az arany.
Egy uncia (31,1 gramm) arany dollárban jegyzett ára közel 30 százalékkal növekedett az elmúlt 12 hónapban, az ezüst 80 százalékkal gyarapodott.
Forintban számolva még lenyűgözőbb a két nemesfém egyéves teljesítménye: közel 44 százalék illetve kereken 100 százalék plusz.
Az arany árfolyama az elmúlt 12 hónapban kétszámjegyű növekedési rátát produkált.
A 2010-es év utolsó árfolyam-fixingje Londonban 1.410,25 dollár (294.249 forint) volt.
Ezzel 2001 óta tíz egymást követő évben emelkedett sorozatban az arany ára.
A világszerte egyre csak mélyülő adósságválság azt eredményezi, hogy ennek az egyedülálló szériának a vége továbbra sem látszik.
Miután a sárga fém árfolyama az év utolsó napjaiban magabiztosan visszaküzdötte magát 1.400 dollár fölé, most ismét az elmúlt négy hónap felfelé mutató trendcsatornájába került a jegyzés.
Ezzel a korábbi csúcsok (1.426 dollár) újbóli meghódítása karnyújtásnyi távolságba kerülhet már az új év elején.
Az ezüst szintén elképesztő évet tudhat maga mögött és túlteljesített minden piaci előrejelzést.
Az év utolsó fixingje 30,63 dolláron (6.390,95 forint) történt, vagyis forintban számítva egy év alatt kereken megduplázódott egy uncia ezüst ára!
A vágtázó árfolyam-rally 18 dollárról indult négy hónappal ezelőtt, de az emelkedés soha nem volt túlfűtött.
Rendszeresen megpihent a jegyzés, a nagy emelkedéseket mindig apró korrekciók követték.
Amennyiben sikerül most az árfolyamnak 30 dollár felett megtapadnia, úgy a közeljövőben még dinamikusabb emelkedést is láthatunk.
A 10 éves államkötvények hozama lázmérőként jelzi, hogy mennyire egészségtelen viszonyok uralkodnak világszerte a pénzpiacokon, amelyek gyógyulni nem akaró megfázással kezdik az új évet.
Görögország hosszúlejáratú államkötvénye 2010 végén például 12,49 százalékkal a májusi hozamszinten zárja az évet, amikor is az EU addig soha nem látott pénzügyi mentőövvel mentette meg az államcsődtől a helléneket.
2010-ben kétségkívül a világ vezető jegybankjainak intézkedései repítették felfelé a nemesfémek árát.
Nemcsak az amerikai jegybank szerepét betöltő Fed kezdett bele fék nélkül a bankjegyek nyomtatásába.
Az Európai Központi Banknak is friss pénzre van szüksége, hiszen várhatóan kötvényfelvásárlási programba kezd 2011-ben és elkezdi vásárolni a súlyosan eladósodott euró-tagországok kötvényeit, hogy stabilizálja a közösségi valutát.
Ezen kívül egyértelmű jelei látszanak annak, hogy egyes országok akár az alapkamat csökkentésével szándékosan is gyengíthetik valutájukat annak érdekében, hogy az exportnál előnyre tegyenek szert.
Az állami adósságspirál következményeitől, a devizaháborútól, a pénz leértékelődésétől és az inflációtól való félelem az aranyba fektetni szándékozók kezére játszik.
Forrás: orient Forrás: OrientPress Hírügynökség
2011-01-03 12:39:06
Antal Sándor
Vásárhelyi siker Barcelona szerelésben
Vásárhelyi siker született a szegedi Kék Mókus labdarúgó tornán, ahol a 35 éven felülieknél a Barcelona szerelésben játszó Silstar csapata diadalmaskodott.
A gárda végig menetelve már-már a spanyol gránátvörös-kék csapat játékát lemásolva magabiztosan jutott be a fináléba, ugyan az elődöntőből hatalmas csata után büntetőkkel mentek tovább, de itt is megérdemelt volt győzelmük.
A végjátékban a bakelitbolt.hu volt az ellenfél, akik meg is szerezték a találkozó elején a vezetést, de még az első félidőben Kovács József és Tóth Csaba révén fordítani tudtak a vásárhelyiek.
A második játékrészben Kis Krisztián egy szabadrúgásból növelte az előnyt 3-1, míg a bakelitnek már csak a szépítésre futotta, 3-2.
A két gárda a torna alatt háromszor találkozott egymással és mindháromszor a vásárhelyiek diadalmaskodtak.
Az alapcsoportkörben 113-ra, a második szakaszban pedig 43-ra, majd a kupa legfontosabb meccsén 3-2-re.
A tornagyőzelmet ünneplő csapat játékosai jól ismerik egymást, ugyanis már évek óta együtt játszanak hétről-hétre.
Minden kedden és pénteken találkoznak, amikor a foci és a sör játssza a főszerepet.
Éppen ezért egymás gondolatait is tudják csakúgy, mint a Barcelonában szereplő játékosok.
A gárda meze sem véletlen gránátvörös-kék, hiszen többen is a spanyol sztárcsapatnak szurkolnak.
A Silstar játékosai: Kovács József, ifjabb Czeroczki Zoltán, Tóth Csaba, Kovács Krisztián, Fazekas István, Kovács Tibor, Kis Krisztián, Czeroczki Zoltán, Dobsa Csaba, Gábor Péter, Horváth Ádám.Nincs a képen: Lévai László és Oskovics László.
+35, döntő: Silstar bakelitbolt.hu 3-2 (2-1) Gólszerzők: Kovács J., Kis K., Tóth Cs. ill. Mádi, Dézsi.
Megosztom!
|
2011-01-03 13:04:18
Antal Sándor
Két hét múlva kezd az MSE
Január 18-án kedden kezdi meg a felkészülést a megyei I. osztályban szereplő Mindszent SE csapata.
A gárda hat felkészülési mérkőzést játszik a márciusi rajtig.
A Mindszent SE az 5. helyen várja a folytatást a megyei I. osztályban.
Az évnyitó megbeszélésüket január 15-én tartják meg a Horváth Sörkertben, majd három nappal később már a tréningek kezdődnek, melyet Tóth Csaba játékos-edző vezényel majd. február 05. szombat 11.00 MSE-Nagymágocs február 12. szombat 11.00 SZVSE-MSE február 16. szerda 18.00 MSE-Mórahalom február 19. szombat 11.00 MSE-SZVSE február 23. szerda 18.00 Mórahalom-MSE február 26. szombat 11.
00 Nagymágocs-MSE
2011-01-03 13:38:50
Kutasi Roland
Szikáncs és Erzsébet: van remény a belvíz támadásának kivédésére
Hétfő délelőtt Almási István és dr. Kószó Péter alpolgármesterek, valamint Benkő Zsolt települési képviselő megtekintették az erzsébeti és a szikáncsi belvízi védekezés helyszíneit.
Az elvégzett gátépítésnek és a folyamatos szivattyúzásnak köszönhetően a helyzet javult, de az igazi kihívás a hétvégére várt olvadás jelenti.
Hangfelvétellel!
Erzsébeten közel egy méter magas homoktöltéssel vették körbe a Gyöngyvirág utca négy veszélyeztetett házát, és a fővárosból kékezett szivattyú is hatásos munkát végzett: öt-hat centiméterrel csökkent a belvíz szintje.
A hét második felében a TIMA szakemberei folytatják a szivattyúzást, hogy a hét végére várt olvadáskor meginduló vizek ne jelentsenek akkora gondot.
A Tisza-Marosszögi Vízgazdálkodási Társulat szakemberei az önkormányzattal történt egyeztetés után felszámolnak két, a víz elvezetésére hivatott árok betemetésével létrehozott bejárót, hogy ezzel is segítsék a belvíz elvezetését.
Szikáncson reggeltől estig ment a szivattyú a Petőfi utcában, és ennek is van látszatja állapította meg Benkő Zsolt települési képviselő.
Az Ács Lajos utcában felgyűlt belvíz elvezetésére egy korábban megvolt útárkot ismét kiástak a TIMA munkatársai, így a belvíz nagyobb sebességgel folyhat el a Hód-Agro ZRt. telepének irányába, ahol a nagyobb befogadóképességű csatornába a tűzoltóság szivattyújával a mezőőrök felügyelete mellett emelik tovább a belvizet.
Ott jártunkkor épp apróbb probléma támadt: a szivattyúból olaj szivárgott, ám a mezőőrök, valamint a polgári védelem vásárhelyi kirendeltség-vezetője, Kárm István őrnagy haladéktalanul intézkedtek a javításról.
Almási István alpolgármester a bejárást követően elmondta: a helybéliek tapasztalata és a vízügyi szakemberek meglátásai szerint is van remény arra, hogy komolyabb intézkedés nélkül is levonuljon a belvíz, amennyiben a hét végén csak enyhe ütemben kerül sor a külterületeken a hó és a jég olvadására.
Arnay
2011-01-03 13:41:28
Molnár Attila
Még mindig sok a tétlen ember
Az önkormányzat segít, de nem azt kell várni, hogy az emberek helyett mentse meg értékeiket.
Sokan még a havat se takarítják le a házuk elől mutatott rá Nagy Sándor.
A belvízi védekezés során előbb a városi fő gyűjtőárkokat tisztították ki, majd a kisebb mélységűek felé haladtak írta le a munka menetét a polgármester, aki úgy fogalmazott: ez a munka nem áll meg, ez folyamatos, mindig van mit tenni.
A Rádió 7 Kisteleki Magazinjában kifejtette: a József Attila utcáról sikerült úgy levezetni a vizet, a város szélén lévő földtulajdonosokkal egyeztetve, hogy már nem egy ideiglenes, hanem végleges csatornával a földek mentén a főgyűjtőbe folyik.
Gajgonyai főcsatorna még az ünnepek előtt kitisztították a vízügyi szakemberek, azt követően a város részéről a Remény utca utáni főcsatorna következett, ott folyik a fakivágás, medertakarítás, ezzel párhuzamosan a Damjanich, Dózsa György és a többi városi főgyűjtő tisztítása következett.
Az Orgona utcának most már mindkét oldalán van csapadékvíz-elvezető.
Összességében a város belvize azt mondhatni, hogy megnyugtatóan elfolyik, a baj inkább a külterületeknél jelentkezik mondta Nagy Sándor.
Balázs András, a Kistelei Polgári Védelmi Iroda vezetője az Ópusztaszer környéki tanyákról adott friss információkat.
Mint mondta, a hétvégi olvadást követően sincs megközelíthetetlen ingatlan.
Ópusztaszer környékén egyébként 4-5 tanya volt komolyabban érintett, de mindegyik biztonságos állapotban van.
1 lakóingatlan vált Kisteleken veszélyessé a Sörház utcában, az ott lakókat rokonoknál sikerült elhelyezni.
Pusztaszeren egy tanya érintett komolyabban, de az sem életveszélyes állapotú.
Nagy Sándor hozzáfűzte: a sok pozitív példa mellett sok tétlenséget is látni a városban.
Sok olyan régi vályogház van, ami körül nincs eltakarítva a hó, és az olvadáskor azonnal a ház falát fogja feláztatni.
Ettől dőlnek ki az alap nélküli régi építésű házak falai.
Egy valamit tudomásul kell venni: minden ingatlanért a tulajdonosa felelős, és nem arra kell várni, hogy majd megmentik helyettük az önkormányzat dolgozói hangsúlyozta.
Hozzátette: természetesen, ha segítséget kérnek, nem zárkóznak el tőle, de ne azt várják az emberek hogy helyettük dolgozzanak.
2011-01-03 13:43:03
Kokovai Péter
Hódmezővásárhelyen is megnyílt a Kormányablak
A mai napon az országban 29 Kormányablak kezdte meg működését.
Csongrád megyében Szegeden és Hódmezővásárhelyen vehető igénybe a szolgáltatás.
` Ez a kormányhivatalokon belül működő központi közigazgatási szervezet kihelyezett része, amely a megyeszékhelyeken, megyei jogú városokban önálló irodaként működik` tájékoztatta hírportálunkat Hódmezővásárhely címzetes főjegyzője.
Dr. Korsós Ágnes elmondta, hogy a városban a Kormányablak a Polgármesteri Hivatalban kapott helyet a földszinten, ahol eddig is az ügyfélfogadásra kialakított helyek voltak.
Az elmúlt években a szolgáltató önkormányzat kialakítására törekedtek, így az ügyfélszolgálat egy helyen található meg a városházán, és a gázszolgáltató kivételével a közszolgáltatók is itt lettek elhelyezve.
A Kormányablak a földszint 18-as irodában működik, hét köztisztviselő két műszakban, reggel 8 órától este 8-ig fogadja hétfőtől péntekig az ügyfeleket.
A vásárhelyi kirendeltséget dr. Csúcs Tünde vezeti, az osztályvezető helyettes dr. Hajdú Zsuzsanna.
A főjegyző szerint az új szolgáltatás a Vásárhelyen és a kistérségben élők számára azért előnyös, mert így sok utazást meg tudnak spórolni, és ha egy helyen több ügyüket el tudják intézni, kevesebb várakozással, kevesebb bosszúsággal jár.
A Kormányablakban intézhető többek között az egészségbiztosítási jogviszony lekérdezése, egyéni vállalkozói tevékenység bejelentése és a telephely-engedélyezési eljárás.
Közreműködő hatóságként kérelmeket vehetnek át és továbbítanak, például GYES, családi pótlék illetve gyermeknevelési támogatás igénylésére.
A Kormányablak ügyfélterében elhelyezett terminál útján az ügyfelek a magyarország.hu weboldalon elektronikus úton intézhetik ügyeiket, amihez az iroda munkatársainak segítségét is kérhetik.
Az ügyintézők a nem hozzájuk tartozó ügyekben is tájékoztatást adnak, megmondják, milyen hatóság jogosult annak intézésére, illetve például nyomtatványok letöltésével segítenek.
Kokovai Péter
2011-01-03 14:09:21
Juhász Éva
Április végén adhatják át a forgalomnak az M43-ast
Előzetes sajtóinformációkra reagálva a Nemzeti Infrastruktúra Fejlesztő Zrt. az alábbi közleményében tájékoztat az M43-as autópálya átadásáról: " A NIF 2010. október 19-én kiadott közleménye szerint az M43 autópálya második, az új Móra Ferenc hidat is magában foglaló, illetve az utolsó, harmadik szakaszát a határidő- módosítás következtében 2011 első felében vehetik birtokba az autósok. "
A közlemény folytatásában leírják, hogy: " a kivitelezőnek 2011. március 16-áig kell befejezni a munkálatokat, ezt követően kezdődik meg a műszaki átadás- átvétel.
Szeretnénk kiemelni, hogy a megjelent cikkben említett szivattyú állomás nem tartozik közvetlenül az autópálya forgalmi létesítményeihez, ezért a gyorsforgalmi út forgalomba helyezési eljárása a NIF Zrt. által közölt időpont szerint március végén fog elindulni, ami egy április végi forgalmi átadást von maga után.
A szivattyú állomást a kivitelezőnek a szerződésben rögzítettek alapján pótmunkaként kötelező megépítenie 2011. március 16-áig, azonban mivel az említett létesítmény nem az autópálya közvetlen vízelvezető rendszeréhez tartozik, hanem a térség vízrendezésének fejlesztéséért felelős.
Ennek kiépítésével társaságunk egy törvényben rögzített egyfajta plusz feladatot hajt végre, ezért csúszást az M43 autópálya átadásában az említett szivattyúk esetleges hiánya sem okozhat!
Társaságunk úgy véli, hogy a térség és az ott lakók érdeke az autópálya minél gyorsabb forgalomba helyezése, természeten mindemellett kiemelten fontos célunk a térség árvízvédelmi rendszerének javítása is. " - így a közlemény. forrás: Nemzeti Infrastruktúra Fejlesztő Zrt.
2011-01-03 14:33:57
Juhász Éva
Szabadka főkonzulátusán mától fogadják a kérelmeket
Magyarország szabadkai főkonzulátusán a könnyített honosítási kérelmeket mától lehet benyújtani.
Azok, akik most adják át az igényléseket - tekintettel a három három és fél hónapos eljárásra - az állampolgársági esküt várhatóan márciusban tehetik le.
Mint ismeretes az egyszerűsített honosítási eljárásról szóló törvény augusztus 20-án lépett életbe, és becslések szerint az első évben várhatóan 250-400 ezer magyar fogja kérni a honosítását írja a VajdaságMa portál.
A szabadkai Magyar Főkonzulátuson eddig közel 8000-en jelezték, hogy szeretnék megszerezni a magyar állampolgárságot (Csíkszereda és Kolozsvár után ebben a városban a legnagyobb az érdeklődés).
A külképviseleten jelenleg már májusi időpontokat osztanak.
A főkonzulátuson a kérelmeket hat átvevőhelyen lehet benyújtani, az ügyfeleket 8.30 órától fogadják, és a tervek szerint (péntek kivételével) naponta 66 kérelmet tudnak feldolgozni.
Pénteken a rövidített munkarend miatt 42 ügyfelet tudnak fogadni. forrás: vajma.info
2011-01-03 14:44:02
Juhász Éva
Kinevezték a Nemzeti Adó- és Vámhivatal vezetőit
2011-01-03 15:10:52
Juhász Éva
Érvénybe lépett a nehéz tehergépkocsik előzési tilalma
A 7500 kg feletti járművek január 1-jétől nem előzhetnek a kétsávos gyorsforgalmi utakon.
Az előzési tilalom este 10 és reggel 6 óra között nincs érvényben.
Illetve olyan helyeken előzhetnek, ahol háromsávosak ezek az autópályák tájékoztatta portálunkat Völner Pál, a Nemzeti Fejlesztési Minisztérium közlekedésért felelős államtitkára.
Már eddig is több mint 150 kilométeren volt érvényben ez a korlátozás tette hozzá.
Ezeket a tapasztalatokat kiértékelve döntött úgy a tárca vezetése, hogy Szlovákiához hasonlóan országos tilalmat vezet be.
Ennek elsősorban balesetvédelmi okai vannak, például a ráfutásos baleseteket meg lehet így előzni, a belső sávban lassan haladó tehergépjárműveknél nem alakulhat ki olyan sor, amely ezeket a baleseteket elősegíti.
Illetve a forgalom is jelentősen fel tud gyorsulni, ha a személyautók a belső sávban a megengedett sebességgel tudnak haladni.
A tilalmat kiterjesztik a M5-ös autópályára és az M43-as útra is.
Mivel ezek PPP-konstrukcióban épült autópályák voltak, az üzemeltető cégek vonakodtak kihelyezni ezeket a táblákat, mivel úgy gondolták, hogy a szélső sáv jobban rongálódik.
Jogszabályi oldalról sikerült a vitát eldönteni.
Az országos tilalom tehát ezekre is vonatkozik.
A rendészeti szervek ellenőrzik a tilalom betartását, a bírság ez esetben is 300 ezer forintig terjedhet.
Megosztom!
|
2011-01-03 15:14:14
Juhász Éva
Bethlenes költőpalánták babérjai
A Bethlen több diákja sikeresen szerepelt a BácsKiskun Megyei Katona József Könyvtár alkotópályázatán az` Európa Ifjú Költője` elnevezésű angolmagyar műfordító versenyen.
Az` Európa Ifjú Költője` elnevezésű angolmagyar műfordító versenyen Kiss Petra és Szűcs Petra különdíjban részesült, Szántai Réka pedig különdíja mellett első helyezést ért el műfordításával.
A Kecskeméten működő megyei könyvtár műfordítóversenyén szintén résztvevő Korom Bettina, Kovács Kamilla, Oláh Henriett és Süli Petra emléklapot kapott munkájáért.
A 10.
B. osztályos diákokat angoltanáruk, Dienes Orsolya készítette fel a feladatra.forrás: Bethlen Gábor Református Gimnázium
2011-01-03 15:21:29
Kokovai Péter
Elhunyt Pete Postlethwaite
Elhunyt Pete Postlethwaite brit színész, akit 1994-ben Oscar-díjra jelöltek az Apám nevében című filmben nyújtott alakításáért.
A színészt 64 esztendős korában érte a halál rákbetegség következtében jelentették hétfőn brit hírforrások Andrew Richardsonnak, Postlethwaite barátjának nyilatkozatára hivatkozva.
Forrás: MTI
2011-01-03 15:32:06
Juhász Éva
Ajándékcsomaggal lepte meg a szülőket Magyar Anna
Meglátogatta Csongrád megye első újszülöttjét Magyar Anna országgyűlési képviselő a szentesi kórházban.
A megyei elnök egy ajándékcsomaggal kedveskedett a csanyteleki családnak.
Az újszülött, aki a Brendon és a János keresztneveket kapta, és édesanyja is jól vannak.
Jókívánságai mellett pelenkát, babakozmetikumokat, a megfelelő higiénikus körülmények biztosításához mosóport, tisztítószereket, valamint bébiételt vitt magával Magyar Anna elnök a megyei fenntartású szentesi Dr. Bugyi István Kórház Szülészeti Osztályára.
Készült a látogatásra Farkas Sándor országgyűlési képviselő is.
Fejes Ferencné Rózsa és Fejes Ferenc gyermeke, Fejes Brendon János természetes úton jött a világra, 4010 grammal és 51 centiméterrel.
Az egészséges kisfiú édesanyja nyolcadik gyermekeként, január 1-jén éjfél után két perccel született a Dr. Bugyi István Kórházban, Csongrád megye első újszülöttjeként. forrás: Csongrád Megyei Közgyűlés Sajtószolgálata
2011-01-03 15:35:44
Juhász Éva
Vasárnap megválasztják a területi és az országos kisebbségi önkormányzatokat
2011-01-03 16:16:12
Juhász Éva
EU-elnökség: évindító ülést tart a kormány
Évindító ülést tart a kabinet hétfőn és kedden.
Nagy Anna kormányszóvivő az MTI érdeklődésére annyit közölt: a tanácskozáson a következő fél év kormányzati feladatait, elsősorban a magyar EU-elnökséggel összefüggő teendőket tekintik át.
A kormány az Országgyűlés tavaszi ülésszakára vonatkozó jogszabály-alkotási programjában azt jelezte, hogy 12 törvényjavaslatot nyújt be a parlamentnek.
Az Európai Unió soros elnökségének átadás-átvételi ünnepsége csütörtök este lesz az Országház kupolacsarnokában. forrás: MTI
2011-01-03 16:18:02
Antal Sándor
Már készülnek a Budapest-Bamako rallyra
2011-01-03 16:19:58
Juhász Éva
Idén is átadják Makón a Páger Antal Színészdíjat
2011-01-03 16:53:33
Juhász Éva
A bírság be nem fizetése esetén lefoglalhatják a gépkocsit
A kiemelt szabálysértéseknél, melyek a balesetek fő okozói, egy regiszterbe kerülnek az elkövető adatai, és visszaellenőrizhető a rendszerben, hogy befizette -e a bírságot.
Az utóbbi időben nagyon sok volt a kintlévőség fejtette ki Völner Pál, a Nemzeti Fejlesztési Minisztérium közlekedésért felelős államtitkára.
Ezért vezették be a gépjárműveknek a bírság megfizetéséig történő visszatartásának lehetőségét.
Az államtitkár elmondta: adott esetben egy autóellenőrzés során, ha a nyilvántartásban szerepel az autó, akkor a rendőrségnek megvan az a jogköre, hogy visszatarthatja azt.
Illetve, ha a műszaki állapotot tüzetesebben akarják ellenőrizni, akkor szintén fennáll a visszatartási jogosultság.
A bírság mértékétől független a visszatartás, a hatóság mérlegelésén múlik.
Két óráig tarthatják vissza egy műszaki ellenőrzésre a járművet.
Megosztom!
|
2011-01-03 17:03:04
Juhász Éva
Megújuló energetikai technológiákra és forrásokra 4,5 milliárd eurós pályázat
Mintegy 4,5 milliárd euró összegű pályázatot írt ki az Európai Unió alacsony szén- dioxid-kibocsátású technológiákra és megújuló energiaforrásokra - olvasható a Nemzeti Fejlesztési Minisztérium honlapján.
Az egyik, mintegy hárommilliárd euró értékű pályázat szén-dioxid-leválasztási és -tárolási technológiákkal kapcsolatos demonstrációs projektekre szól, a másik, mintegy 1,5 milliárd euró értékű tender pedig az innovatív megújuló technológiákkal összefüggő projekteket támogat.
Az előminősítésre január 15-ig kell beadni a pályázatokat.
A magyarországi projektet előminősítését a Nemzeti Fejlesztési Minisztérium Zöldgazdaság-fejlesztési és Klímapolitikai Helyettes Államtitkársága végzi.
A tagállamok 2011. február 9-ig elvégzik az előminősítést, és ezt követően a támogatható pályázatok listáját továbbítják az Unió beruházási bankjának, az Európai Beruházási Banknak (EIB), illetve tájékoztatják az Európai Bizottságot.
Az előminősített projekteket részletesen bemutató pályázatot 2011. május 9-ig kell benyújtani az EIB-nek. forrás és teljes cikk: MTI
2011-01-03 17:35:46
Juhász Éva
Minden közigazgatási eljárás és hatósági ügy kapcsán tájékoztatást adunk
Csongrád megyében Szegeden és Hódmezővásárhelyen nyílt kormányablak.
Szegeden négy, Vásárhelyen kettő kormányablak nyílt meg, melyeknél összesen 19 munkatárs dolgozik.
Reggel nyolctól este nyolcig tartanak nyitva tájékoztatott Polner Eörs, a Csongrád Megyei Kormányhivatal főigazgatói feladatokat ellátó hivatalvezetője.
A kormányablakban a következő ügykörökben járhatnak el: az állampolgárok meggyőződhetnek arról, hogy a munkáltatójuk teljesítette -e a bejelentési kötelezettségét, megismerhetik az ingatlanok adatait tulajdonilap-másolat és térképmásolat lekérésével.
Emellett létesíthetnek ügyfélkaput, egyéni vállalkozói tevékenységgel kapcsolatos szolgáltatásokat intézhetnek.
Támogatásokat, segélyeket is itt igényelhetnek, itt konkrétan a gyermekgondozási segélyre és az anyasági támogatásra kell gondolni.
Szintén a kormányablakban lehet kezdeményezni a gyorsforgalmi közúthálózat kártalanítási eljárását, szabálysértési méltányossági eljárást.
Összességében - tette hozzá a hivatalvezető minden közigazgatási eljárásra és hatósági ügyre vonatkozó teljeskörű tájékoztatást adnak.
A rendszer 2013-ra fog kiteljesedni.
Január elsejével jött létre a kormányhivatal, melybe beintegrálódott területi államigazgatási szervek szakigazgatási szervként folytatják a munkát, emellett már volt három szakigazgatási szerv, mely szintén marad.
Összesen a kormányhivatal 17 szakigazgatási szervet fog össze egységes irányítással.
A kormányhivatal látja el funkcionális feladatokat, a szakigazgatási szervek pedig végzik a szakmai munkát.
Megosztom!
|
2011-01-03 17:55:33
Juhász Éva
Csütörtöktől megszünhetnek az éjszakai fagyok
Továbbra is egy anticiklon határozza meg időjárásunkat, így csütörtökig ködös, nyirkos, igen hideg időre kell számítani térségünkben, de csütörtöktől ciklonális hatások alakítják az időjárást.
Ekkortól kisebb eső, zápor várható és a hőmérséklet is emelkedik, valamint az éjszakai fagyok is megszűnnek majd - tájékoztatott Kacsari László amatőr meteorológus.
Keddtől csütörtökig borult, tartósan ködös nyirkos hideg idő várható térségünkben jelentős csapadék, illetve szél nélkül, csak gyenge hószállingózás fordul majd elő.
A hőmérsékletek a következőképpen alakulnak: kedd -6/ -3, szerda -10/ -5, csütörtök -9/ -3.
Péntektől aztán egyre enyhébb levegő érkezik Csongrád megye területére, így már fagypont fölötti értékeket is mérhetünk és az éjszakai fagyok is megszűnnek.
A változóan felhős ég mellett már több órás napsütés is lesz, csapadék csak kisebb eső és zápor formájában várható.
A hétvégén is folytatódik az enyhülés több órás napsütéssel, kisebb esővel, záporral.
A hőmérsékletek a következőképpen alakulnak: péntek -3 /4, szombat 2/6, vasárnap 4/8 A nap fogyatkozást sajnos Vásárhelyről nem láthatjuk az erősen párás, ködös, ködfelhős idő miatt.
Lehűlés január 11. és 12. körül várható, a mértéke nagyon bizonytalan.
2011-01-03 18:19:07
Juhász Éva
Emelkedő bírság és visszaszorított reklám az utakon
A kiemelt szabálysértések esetén változtak a bírságok.
A statisztikai adatok ugyanis bizonyítják, hogy ezek okozzák a balesetek 70-80 százalékát, ezért került sor a szigorításra.
A bírságtételek emelkedése az 50 százalékot is meghaladhatja.
Ezen kívül a reklámhordozók visszaszorítására is életbe léptek módosítások.
Völner Pál, a Nemzeti Fejlesztési Minisztérium közlekedésért felelős államtitkára kifejtette, hogy ide elsősorban a biztonsági öv be nem csatolása, az ittas vezetés, a gyorshajtás, a pirosjelzésen való áthaladás tartozik.
A változások értelmében 10 ezer forinttól 300 ezer forintig terjedő helyszíni bírság szabható ki.
A közutak mentén túlzott mennyiségben és méretben feltűnő reklámtáblák a járművezetők figyelmét elterelve balesetveszélyes helyzeteket okozhatnak.
Határozott kormányzati szándék ezek érezhető megrostálása a kihelyezés engedélyhez kötésével, a szabályszegés szankcionálásával.
A tilalom nem vonatkozik a kizárólag közlekedésbiztonsági tájékoztatást tartalmazó berendezésekre, a benzinkutak cégjelzéseire, üzemanyagárakat jelző tábláira.
A közút területén, a közút felett, az út műtárgyán és tartozékán, továbbá a villany- és telefonoszlopokon mindenképpen érvényes a tilalom.
Lakott területen kívül a közút tengelyétől számított ötven méteren, autópálya, autóút és főútvonal esetén száz méteren belül kell közútkezelői hozzájárulást kérni a berendezések elhelyezéséhez.
Megosztom!
|
2011-01-03 18:28:00
Juhász Éva
Nagyobb balesetek nélkül teltek el az ünnepek Vásárhelyen
Nem történt rendkívüli esemény az ünnepek alatt Hódmezővásárhelyen.
A helyi tűzoltóság és a mentők tájékoztatása szerint jelentősebb balesetek nélkül indult el az új év.
Hasznosnak bizonyultak a mentők és a tűzoltóság ünnepi felhívásai, hiszen nagyobb baleset nélkül teltek december utolsó hetei Hódmezővásárhelyen.
Míg Szilveszterkor az országban több helyen okoztak balesetet az illegálisan, vagy helytelenül használt tűzijátékok, addig Hódmezővásárhelyen nem történt ilyen eset.
Sőt, a helyi tűzoltók és a mentők egy átlagos hétvégi naphoz hasonlították az ünnepeket, így a Karácsonyt és a Szilvesztert is.forrás: hodmezovasarhely.hu
2011-01-03 18:30:51
Juhász Éva
Nem jelent veszélyt Szlovákiára a magyar állampolgárság
2011-01-03 18:45:12
Juhász Éva
Nem mindenkinek sávos a gázár emelés
2011-01-03 18:52:51
Juhász Éva
A Tisza közepén tart az árhullám
Tisza középső részét a felső szakaszon kialakult újabb árhullám, a folyó jelenleg Kisköre térségében tetőzik; a vízállás hétfőn Kisköre-alsónál és Szolnoknál is meghaladta a harmadfokú árvízvédelmi készültséghez rendelt szintet - közölte a területi vízügyi igazgatóság védelemvezetője.
A főfolyóval ellentétben a Zagyva-Tarna rendszerében, a Hármas-Körösön és a Hortobágy-Berettyón is folyamatos, lassú apadás figyelhető meg mondta Lovas Attila igazgató.
A Tisza középső szakaszáról parti jeget és 10-20 százalékos jégzajlást jelentettek.
A jég a reggeli jelentések szerint 2-8 centiméteres vastagságra hízott.
A Zagyván kisebb megszakításokkal áll a jég.
A szakember felhívta a figyelmet arra, hogy a belvízcsatornákon, a holtágakon és a folyók árterén összefüggő jégtakaró alakult ki, de azokon horgászni, sportolni nem biztonságos.
A csatornáknál ugyanis a szivattyúzás, míg a folyóknál a lassú apadás miatt a jég alatt folyamatosan csökken a vízszint, s ez okozza a beszakadás veszélyét.
Az igazgatóság 304 kilométernyi folyószakaszon tart fenn harmadfokú árvízvédelmi készültséget a Hortobágy-Berettyó jobb partján Karcag és Kisújszállás, a Tisza jobb partján Doba és Lakitelek, míg bal partján Fegyvernek és Csongrád között.
A Zagyva jobb és bal partján Szolnok és Újszász-Szászberek között szintén harmadfokú a készültség.
A tartós hideg és a jégképződés miatt továbbra is elsőfokú a jeges árvíz elleni készültség a Tisza-tó menti szakaszon.
A Közép-Tisza vidékén az elmúlt napok csapadékmentes, hideg időjárásának köszönhetően nem változott a belvízzel elöntött területek nagysága, továbbra is mintegy 525 négyzetkilométert borít belvíz.
Továbbra is másodfokú a készültség a cibakházi, a mezőtúri, a ceglédi, a jászberényi, a jászkiséri, a kiskörei, a kunhegyesi és a tiszakécskei szakaszon, míg Karcag és Kisújszállás térségében harmadfokú készültséget tartanak fenn.
Az elmúlt 24 órában a fagy miatt a szivattyútelepek által átemelt vízmennyiség csökkent, az 55 berendezés összesen 3,4 millió köbméter vizet emelt át a befogadókba.
Több helyen az összefagyott növényzet akadályozza a belvíz elvezetését.
A nagy hideg hatására az is többször előfordult, hogy a szivattyútelepeken lefagytak a szállítószalagok, ami nehezíti az üzemeltetést.
Az árvíz és a belvíz elleni védekezésben a Közép-Tisza vidékén vasárnap 1086 ember vett részt. forrás: fn.hu
2011-01-03 22:31:44
Kokovai Péter
Jégbe fagyott holttestet emeltek ki a tűzoltók a Tisza árterén
Egy idősebb férfi jégbe fagyott holttestére bukkantak a Tisza árterén, Szolnoknál közölte a helyi tűzoltóság sajtóügyeletese.
Az elhunytat az árvízvédelmi készültség miatt járőröző Közép-Tisza vidéki Környezetvédelmi és Vízügyi Igazgatóság segédőrei találták meg az alcsi Holt-Tisza evezőspályájával átellenben.
A tűzoltók kora délután két járművel és hat emberrel vonultak a helyszínre, csákánnyal és baltával verték fel a vastag jeget, hogy kiszabadítsák a Tisza gátjától 15-20 méter távolságra lévő holttestet.
Az eddig ismeretlen kilétű áldozat holtteste az elsődleges vizsgálatok szerint több napja, valószínűleg a karácsonyi ünnepek óta feküdt az ártéren.
Forrás: MTI
2011-01-03 22:45:44
Kokovai Péter
Valószínűleg lemaradunk a napfogyatkozásról
2011-01-03 23:21:07
Kokovai Péter
A magas vérnyomás 800 százalékkal növeli a stroke veszélyt
A stroke a szív- és érrendszeri betegségek után az egyik leggyakoribb halálozási ok.
A betegség két típusával, az agyvérzéssel és az agyi érelzáródással foglalkozott a Rádió 7 Épkézláb című műsora január 3-án.
A műsor vendége dr. Ciortea Péter belgyógyász, aneszteziológus kifejtette, hogy ez a betegség is összefügg a felfokozott nagyvárosi élettel, a stresszel, a magas vérnyomással és a cukorbetegséggel.
Előjele lehet a beszédzavar, a fejfájás, a különböző testrészek zsibbadása, bizsergése, a memóriazavar, az egyensúlyzavar és a látási problémák.
Az agyvérzésből teljesen felépülhetünk, de ez függ a vérzés és a károsodás mértékétől, valamint attól is, hogy mennyire fontos helyen történt a sérülés mondta el a műsor vendége.
A stroke mindkét típusa megelőzhető egészséges életmóddal.
Fontos az aktív testmozgás, az, hogy milyen zsírokat fogyasztunk, és hogy tartózkodjunk a dohányzástól.
De leginkább a vérnyomásra kell odafigyelni, hiszen a magas vérnyomás 800 százalékkal növeli a betegség kialakulásának kockázatát.
Ha valakinek már volt agyvérzése, a felépülésben is sokat jelentenek a felsorolt dolgok.
Agyvérzés esetén, ha a beteg lélegzik, és magánál van, stabil oldalfekvésbe kell tenni, és segítséget hívni, ha nincs magánál, előbb szívmasszázst kell alkalmazni közölte dr. Ciortea Péter, aki arra is felhívta a figyelmet, hogy érdemes inkább a mentőkre bízni a kórházba szállítást, mint saját járművel megoldani ezt, mivel segítő szándékunkkal lehet, hogy többet ártunk, mint használunk.
Kokovai Péter
2011-01-04 06:48:38
Martonosi János
Ború és fagy lesz jellemző
A hét közepéig fokozatosan csökken a hőmérséklet, -10 fok közeli minimumokra is lehet számítani.
Borongós, párás, hideg idő lesz jellemző, inkább csak a Dunántúlon süt ki néhány órára a nap.
A hét közepéig jelentős légmozgásra nem lehet számítani, gyakran lesz párás, ködös a levegő.
Keddtől a nitrogén-oxidok és a szálló por koncentrációjának átmeneti ismételt emelkedésével kell számolni.
Jelenleg csak Miskolcon erősen szennyezett a levegő, ott szilveszter óta van érvényben a szmogriadó tájékoztatási fokozata.
Budapesten hétfőn feloldották a tájékoztatási szintet.
A következő pár napban azonban a koncentrációk emelkedésére lehet számítani a nagyvárosokban, a legmagasabb értékekre továbbra is az északi, északkeleti városokban van kilátás.
A hét második felében a feltámadó szélnek és a megnövekvő csapadékhajlamnak köszönhetően az ország döntő részén várhatóan tisztulni fog a levegő.
Forrás: on
2011-01-04 07:08:41
Martonosi János
Áprilistól autózhatunk az M43-as újabb szakaszán
2011-01-04 07:12:32
Martonosi János
Napfogyatkozás: fél tízkor lesz a leginkább látható
2011-01-04 07:17:01
Kutasi Roland
Közlekedési információk Hódmezővásárhelyről
A városban a hőmérséklet mínusz négy fok, s mivel jelentős változás a mai napon még nem várható az időjárásban, így az utak állapota is a korábbi napokban megszokott marad.
A főutak tiszták, nedvesek, az alsóbb rendű utakon a letaposott hó igényel figyelmes vezetést.
A kerékpárutak több helyen jégbordásak, így a kétkerekűek vezetőinek saját biztonságuk érdekében ezeken a részeken érdemes tolni a biciklit.
Tegnap a Bajcsy- Zsilinszky utcán, a páros oldalon a fákat gallyazták, amely munkát várhatóan ma is folytatnak, a gyalogosforgalmat a túloldalra terelik.
A várost a 45-ös főúton Szentes felé elhagyva az út jobb oldalán kátyúk sorozatára kell felkészülni az autósoknak, s erre az út mentén tábla is figyelmeztet, és a járművek állapota érdekében érdemes betartani a sebességkorlátozást.
Arnay Megosztom!
|
2011-01-04 07:22:33
Martonosi János
Középpontban a Zuschlag-ügy tárgyalása
2011-01-04 07:37:09
Martonosi János
Útlezárás Szentes határában
2011-01-04 07:40:51
Martonosi János
Ruzsa településének önkormányzati hivatala minőségdíjat nyert, továbbá Csongrád megyétől is elismeréseket gyűjtött be.
A kisközség címzetes főjegyzője, Lábecz László a település elismerése érdekében tett lépéseikről beszélt.
A 11 éve működési forráshiánnyal küszködő Ruzsa eredményesen vezette be az ISO, illetve CAF rendszert hivatalában.
A jövőről szólva a jegyző hangsúlyozta: az önkormányzatok anyagi stabilitása érdekében a költséghatékonyság kulcselem, így a járási rendszer bevezetése is egy járható út lehet.
Ruzsa települése a mórhalmi kistérségben helyezkedik el.
A homokhátságon elnyúló kisközség rendkívül rossz minőségű talajjal rendelkezik, azonban jelentős erdős területei vannak.
A kistelepülésen is elsődleges feladat a minél szélesebb körű szolgáltatások biztosítása.
Éppen ezért a hivatal mindig kereste hatékonysága javításában az új lehetőségeket.
A településen bevezettek egy minőségirányítási, illetve egy az Európai Unióban kidolgozott közös értékelési keretrendszert.
Az új rendszer stabilitását és eredményességét a szakma is értékelte, a hivatal minőségdíjat kapott, illetve Csongrád megye` Közigazgatásért` díját is elnyerte mesélt községéről Lábecz László címzetes főjegyző.
Az ISO minőségirányítási rendszer kiépítése hosszadalmas, és bonyolult folyamat volt.
Idegen volt számunkra a nyelvezet, el kellett azt fogadtatni a dolgozókkal.
Azonban hatékonynak bizonyult ez az új koncepció, rend lett a hivatalban.
Sikerült kiszűrnünk a felesleges, párhuzamos dolgokat, továbbá a felelősségi viszonyok is tisztázódtak.
Elismeréseink másik` titka` a lakosság, az ügyfelek, és a dolgozók elégedettségének rendszeres mérése és elemzése.
A CAF bevezetésével munkatársaink elégedettségi fokát rendszeresen mérhetjük, így folyamatos a visszacsatolás.
Hivatalunkban 14 köztisztviselőből 8 diplomás.
Mivel kistelepülés vagyunk, az előremeneteli rendszer korlátozott, mégis igyekszünk illetménykiegészítéssel, szerény mértékű jutalmazással honorálni jól teljesítő kollégáinkat.
Egyéb elismerésként elnyerhető a község díszpolgárának címe, illetve a` Ruzsa Közszolgálatáért`, és a` Ruzsa Községért` nevű díj.
A központilag támogatott képzések száma csökkent, ezért a továbbképzést helyi szinten személyi ösztönzésként tudjuk véghezvinni.
Az új rendszerek elfogadása, és hatékonysága függhet a szervezet nagyságától, és a dolgozók partnerségétől.
A rutin kialakulása után kevés ráfordítással is fenntartható a minőségirányítási rendszer.
Hogy nagyobb szervezetekben miért nem működik az elképzelés, arra nincsen rálátásom.
Meg kell próbálni a rendszer bevezetését a felügyeleti szervekben is fejtette ki a díjak elnyerésének fortélyait a község díszpolgárává is avatott Lábecz László.
Az elismerések ellenére Ruzsa számtalan problémával küzd.
Kedvezőtlen mezőgazdasági adottságaiból és a szövetkezeti rendszer megszűnéséből következően 16-18 százalékos munkanélküliség alakult ki.
Az önkormányzat 11 éve működési forráshiányos, az intézmények működtetéséhez egyre kevesebb a bevétel.
Emellett a kisközség gyermekeinek lélekszáma is csökkenő tendenciát mutat.
A negatívumok ellenére a településen megfelelően működnek az alapintézmények, az idősek gondozása, a szakorvosi ellátás és a központi orvosi ügyelet.
A kötelező közszolgáltatások biztosítása is zavartalan.
A település a pályázati lehetőségeket is megragadja, az elnyert összegekből a múltban megtörtént a teljes szennyvízcsatornázás, a szennyvíztisztító korszerűsítése, illetve a belterületi utak portalanítása.
Több milliárdos nagyberuházásokra az elmúlt időszakban nem volt lehetőség, azonban kistérségi összefogásban megtörtént a közösségi közlekedés fejlesztése írta le a település helyzetét a főjegyző.
Az önkormányzatok jövőjében kulcsfontosságú elem a költséghatékonyság.
Ebből a szempontból a járási rendszer lehet az üdvös, hiszen nagyobb egységekben bizonyos hatósági ügyek intézése gördülékenyebb.
Emellett itt könnyebb szakembereket biztosítani is.
A kisközségeket azonban nem szabad leírni, meg kell találni a megfelelő arányt.
Fel kell mérni, hogy milyen feladatokat célszerű a kistelepüléseken ellátni, és melyeket kell a nagyobb szervezeti egységekhez telepíteni fejtette ki az Orientpress Hírügynökség közigazgatási rádiójában az önkormányzati rendszer jövőjével kapcsolatos gondolatait Lábecz László.Forrás: Orientpress
2011-01-04 07:44:11
Martonosi János
Megújulhat az orvosi rendelő Tótkomlóson
Elfogadta az orvosi rendelő restaurálására irányuló pályázatot a tótkomlósi képviselő-testület.
Az orvosi rendelő felújítására vonatkozó közbeszerzési ajánlattételi felhívást és dokumentációt elfogadta a tótkomlósi képviselő-testület.
Az Egészségügyi szolgáltatások fejlesztése, alap-, járóbeteg-szakellátás korszerűsítése című pályázat keretében tervezik az orvosi rendelő építését.
Az orvosi rendelő felújítására vonatkozó közbeszerzési ajánlattételi felhívást és dokumentációt elfogadta a tótkomlósi képviselő-testület.
Az Egészségügyi szolgáltatások fejlesztése, alap-, járóbeteg-szakellátás korszerűsítése című pályázat keretében tervezik az orvosi rendelő építését.
Forrás: beol
2011-01-04 07:47:05
Martonosi János
Tartja árfolyamát a forint
Kedd reggel az eurót 277,73, a svájci frankot 221,68 forintot jegyezték.
Elemzők a következő napokban kisebb gyengülésre számítanak.
Kedden reggel a nemzetközi piacon az euróval szemben: röviddel 7 óra előtt egy eurót 277,73 forinton jegyeztek a hétfő délutáni 277,90 forint után.
Hétfőn reggel is 277 forint körül alakult az árfolyam.
Elemzők szerint a következő napokban kissé gyengülhet a forint a svájci frankhoz és az euróhoz képest, miután a frank valószínűleg tovább fog erősödni az euróval szemben.
Kedd reggel a svájci frankkal szemben is erősödött a forint: 221,68 forintot ért a svájci deviza, hétfőn délután 222,94 forint volt az árfolyama.
A dollárt 207,92 forinton jegyezték, hétfőn délután 208,57 forinton.
Száz japán jenért 253,58 forintot kellett fizetni, hétfőn 255,60 forintot.
Forrás: MR
2011-01-04 07:49:43
Martonosi János
Kölyköket loptak el a karanténból
Értékes labrador kölyöknek nézhette tolvaja azt a két keverék kiskutyát, akik a napokban tűntek el a Halasi Állatotthonból.
Két kölyökkutyának veszett nyoma az elmúlt napokban, akik valószínűleg nem önszántukból távoztak a Halasi Állatotthonból.
A menhely karanténjából eltűnt kuvasz-rottweiler keverék kutyusok alig múltak még el másfél hónaposak.
Kóbor kutya anyjuk őket és egy, az otthonban maradt testvérüket már a menhelyen hozta világra, de mivel a szakemberek nem ismerik az anyakutya oltási előzményeit a kölyköket születésük után karanténba helyezték.
- Megfigyelés alatt állt ez a két kis szuka is, hiszen nem tudhatjuk, hogy nem hordoznak -e valamilyen betegséget.
Feltételezésünk szerint valaki a kerítésen átmászva vihette el őket, mert ezek a kutyák a kenneljeinkből nem tudnak kimenni - véli Ákossy Zoltán, az állatotthon vezetője, aki elmondta: már korábban is szembesültek hasonló esettel.
- Vannak úgynevezett " kutyakereskedők ", akik az értékesebbnek hitt állatokat gátlástalanul elviszik.
Nálunk ez most harmadszor fordult elő, bár egyszer megkerült a jószág - tette hozzá Ákossy, aki azt is elmondta: a tolvaj azt hihette, hogy labrador kölykökről van szó, melyekért a piacon akár 50 ezer forintot is kaphat.
Az állatotthon a rendőrségen nem tett bejelentést, de kérik: ha valakinek esetleg megvételre kínálják a kutyakölyköket, akkor feltétlenül győződjön meg róla, hogy a kiskutyáknak megvan -e minden oltásuk, és nem betegek -e.
Forrás: baon
2011-01-04 07:52:51
Martonosi János
Selmeczi: lehet gond a magánkasszák elszámolásakor
2011-01-04 08:07:58
Martonosi János
Újabb kártérítési perek kezdődnek a Mal Zrt. ellen
A hat felperes 20-49 millió forint kártérítést követel a cégtől, mert a vörösiszap használhatatlanná, értéktelenné tette ingatlanjaikat.
Újabb négy kártérítési per kezdődik kedden a Fővárosi Bíróságon a Mal Zrt. ellen.
A hat felperes 20 és 49 millió forint közötti kártérítést követel a Magyar Alumínium Termelő és Kereskedelmi Zrt.-től, mert a tavaly október 4-én történt gátszakadás során vörösiszap borította el és tette használhatatlanná, értéktelenné ingatlanjaikat.
Az iszapkatasztrófa miatt indított első kártérítési perben november végén tartott tárgyalást a fővárosi Bíróság.
Abban az ügyben 20 millió forintot követel a devecseri felperes.
Forrás: MR
2011-01-04 08:14:09
Molnár Attila
Közlekedési információk Kistelekről és térségéből
2011-01-04 08:18:18
Martonosi János
Csütörtökön vesszük át az elnökséget
2011-01-04 08:38:27
Martonosi János
Szálloda épülhet Algyőn
Folytatódtak az eddigi beruházások, és újabbakat is tervezünk nyilatkozta portálunknak Algyő 2010-ben megválasztott polgármestere Herczeg József.
Az új iskola és annak környékének rendezése a legfontosabb projekt.
A településen a turizmus is előtérbe kerül.
2010-ben új szervízutat is építettek, amely tehermentesíti a település belterületi útjait a teherforgalomtól.
Nem halogathatóak az utcák burkolatának aszfaltozása, javítása sem, ez idén megvalósulhat.
A Borbála Fürdőben is változások lesznek, kültéri medencét építenek, és vállalkozók jelezték, hogy szállodát szeretnének építeni az intézmény közelében tájékoztatott a vezető.
A munkahelyteremtésre szintén nagy hangsúlyt fektetnek Algyőn.
A mozgáskorlátozottaknak, az alulképzetteknek és a munkaerőpiacról kiszorultaknak akarnak munkát adni, ennek érdekében több céggel is tárgyalásban állnak - mondta a vezető.
Megosztom!
|
2011-01-04 09:03:04
Martonosi János
Tovább fejlesztenék az iskolát
Lendületes három hónapon vagyunk túl nyilatkozta portálunknak Szél István, Székkutas új polgármestere.
Mint mondta eddig olyan határozatokat hoztak, amelyek mind a lakosok érdekeit szolgálják, a munka januárban folytatódik.
A képviselő testület dr. Lázár Jánossal, a térség országgyűlési képviselőjével tanácskozik majd, ekkor alkotják meg a település fejlesztésének új irányvonalait.
Szeretnék a most is jól működő iskolában folyó munka színvonalát emelni.
Elsősorban az idegen nyelvek, a matematika és az informatika oktatását akarják tovább erősíteni, akár új módszerekkel is.
Az idegen nyelvek tanítását játékos foglakozások keretén belül már az óvodában is elkezdenék.
Úgy gondolom, hogy minél hamarabb kerül kapcsolatba egy gyerek egy másik nyelvvel, annál fogékonyabb lesz annak tanulására a továbbiakban érvelt a polgármester.
Megosztom!
|
2011-01-04 09:11:42
Tudósító
Együtt 192 éves az ' ' ifjú ' ' pár
110 évesen ismét nősülni akar egy aggastyán Malajziában, menyasszonya 82 esztendős, így a pár együttesen 192 éves.
A vőlegénynek ez lesz a hatodik házasságkötése, korábbi öt neje közül négy elhunyt, egytől - az ötödiktől - pedig elvált a férfi, akinek 40 dédunokája van.
Mostanra mégis ismét nősülhetnékje támadt, mert - mint mondta - társaságra vágyik és gondoskodásra.
" Nem számít, hogy kicsoda a feleségem, amíg főzni tud rám.
Magányosnak érzem magam, és félek is egyedül aludni " - idézte a Daily Telegraph című brit lap.
A menyasszony 30 éve özvegy, mégis úgy találja, hogy a 110 éves aggastyán nagyon emlékezteti néhai párjára.
A párt a sajtó hozta össze: a férfi az Utusan Malaysia című lapnak nyilatkozott magányáról, az interjú pedig felkeltette a 82 éves özvegy érdeklődését.
Az asszony megkérte gyerekeit - kilenc van neki -, hogy lépjenek kapcsolatba az aggastyán családjával a frigy részleteinek megbeszélése végett.
Forrás: MTI
2011-01-04 09:23:10
Tudósító
A lábszag nagyon kínos, különösen, ha vendégségben bújsz ki a cipődből.
Nyomban megkérdőjelezi a személyes higiénéd, holott nem csak ez állhat a háttérben.
Összegyűlt a vendégsereg, mindenki asztalhoz készülődik.
Az asztal körül azonban nem csupán az ínycsiklandó menü illata érezhető valakinek büdös a lába.
Kínos csönd, mindenki hallgat, az is, aki teljesen ártatlan a helyzetben, és az is, aki a kellemetlen szagot árasztja.
A vacsora eltelik valahogy, az omlós kacsa egy idő után elnyomja a szagot, vagy csak az asztal körül ülők orra szokik hozzá.
Aztán mindenki hazamegy, és alaposan kibeszélik, mennyire kellemetlen volt a helyzet, és felteszik a kérdést: De hát hogyhogy nem tesz ellene semmit?
Lábszag mitől?
A kérdés jogos, bár az általános feltételezés, miszerint azok az emberek, akiknek büdös a lábuk, igénytelenek, nem fürdenek eleget, nem foglalkoznak személyes higiénéjükkel, teljesen téves.
Testszaga mindenkinek van, a szagok erőssége pedig nem csupán az egyén tisztaságától függ.
Van, aki már három mozdulattól megizzad, míg más még a szaunában is alig verejtékezik.
Az izzadás alapvetően alkati kérdés: vannak izzadós és kevésbé izzadós emberek.
Az izzadékonyságot befolyásolja az általános fizikai aktivitás, a hormonális változások (terhesség, serdülőkor, menopauza, hormontartalmú gyógyszerek szedése), a pszichikai tényezők, de akár a speciális diéták is.
Mi az izzadság?
Az izzadság a testből kizárt folyadék, melyet az izzadságmirigyek választanak ki azért, hogy szabályozzák a test hőmérsékletét.
Az izzadságnak önmagában nincs szaga, szagossá akkor válik, amikor reakcióba lép a bőr felszínén lévő baktériumokkal.
A láb bőrfelületén akárcsak az egész testen különböző baktériumok találhatók, melyek igen erős szagokat bocsáthatnak ki magukból, amikor a láb izzadni kezd.
A baktériumok szaporodását, a szagok felerősítését pedig csak súlyosbítják a különböző műanyag, műbőr, nejloncipők, -zoknik és -harisnyák, melyeket sokan hordanak.
Így tehát, ha arról nem tehet is valaki, hogy hajlamosabb az izzadásra, arról már igen, hogy ezt a folyamatot erősíti a rossz minőségű lábbelikkel.
Mit okoz a lábizzadás?
A lábizzadás nem csupán azért rossz, mert igen kellemetlen, sajtos, ecetes vagy ammóniaszerű szaggal jár, hanem azért is, mert az egész komfortérzetre kihat.
Mivel a láb napi 12 órát biztosan cipőben, gyakorlatilag folyamatosan vízben úszik attól, hogy a zokni vagy a cipő bélése felszívja, a nedvesség még ott van.
Ennek hatására a bőr berepedezhet, fájdalmassá válhat, kipállhat, de a különböző gombás betegségeknek is kitűnő táptalajt biztosít.
Természetes tippek lábizzadás ellen Ha lábad izzadása még nem érte el a krónikus szintet, esetleg csak mostanában egy rosszul megválasztott cipő vagy zokni hatására tapasztalod, hatékony megoldást jelenthetnek a különböző természetes módszerek.
* Először is, ha egész nap ugyanabban a zárt cipőben vagy, számolj azzal, hogy kiszellőztetése legalább ugyanennyi időt igényel.
Ha teheted, váltogasd naponta a cipődet, hogy legyen idejük teljesen kiszellőzni és kiszáradni.
A nedves cipő ugyanis teljesen hazavágja az alapos lábmosást, lábápolást és tökéletes szárítást is.
Figyelj arra, hogy soha, semmilyen körülmények között ne bújj vizes, nedves, nem teljesen szárazra törölt lábbal zokniba, mamuszba, vagy bármilyen zárt lábbelibe.
* Esténként áztasd a lábad citromolajos, langyos vízbe, de az is hatásos lehet, ha citromolajjal alaposan átkened fürdés után, lefekvés előtt.
Így az éjszaka elegendő időt biztosít az olaj felszívódására.
* A népi hagyomány szerint a hideg feketetea- fürdő is segíthet a kellemetlen lábszag megszüntetésében.
* Főzz le reggel egy nagy adag zsálya-menta teát, majd este hagyd, hogy lábad felfrissüljön benne.
A zsályának erős izzadásgátló hatása van, a menta pedig frissít.
Izzadásgátló termékek Ma már izzadásgátló termékek széles skálájából választhatod ki a neked legmegfelelőbbet.
A sprayk, kenőcsök, betétek, hintőporok díszes sora mind meglelhető a drogériákban és a gyógyszertárakban.
Kérd szakember segítségét, és tegyél a kellemetlen helyzetek ellen.
Ha nagy a baj...
Ha egész egyszerűen semmivel sem boldogulsz, és a jó cipők, zoknik, természetes módszerek mellett még mindig izzad a lábad, fordulj a problémával orvoshoz.
Elképzelhető, hogy nem helyi kezelésre van szükséged, hanem az izzadást kiváltó okot kell kideríteni.
Forrás: Ötvenentúl
2011-01-04 09:23:17
Martonosi János
Gázárkedvezmény: külön értesítést kapnak a nagycsaládosok
A kérelem formanyomtatványát is tartalmazó küldeménynek január 15-ig meg kell érkeznie - mondta el a szakállamtitkár a 180 percben.
A Nemzeti Fejlesztési Minisztérium államtitkára az MR1-Kossuth Rádió reggeli műsorában emlékeztetett, hogy 1200 köbméter fogyasztásig nem drágul a fűtőanyag, ez a háztartások több mint felét jelenti.
Bencsik János figyelmeztetett, hogy ez a kompenzáció nem azonos a gázártámogatással, amit a Nemzeti Erőforrás Minisztérium biztosít.
Forrás: MR
2011-01-04 09:30:15
Tudósító
A kövér autóvezető gyakrabban belehal a balesetbe
2011-01-04 09:32:14
Martonosi János
Csordulásig megtelt vízzel a halasi talaj is
Kiskunhalason holnaptól másodfokú belvízvédelmi készültség lép életbe - adott tájékoztatást a helyi védelmi bizottság ülése után tegnap Gyovai István polgármester.
A napokban végzett vizsgálatok megállapították, hogy kiskunhalas térségében 97 százalékos a talaj vízzel való telítettsége, ez indokolja a másodfokú készültség elrendelését.
A védekezési munkálatok megkezdésével egy időben a város beadja vis major igényét a költségek fedezésére.
Hogy pontosan mennyibe fog kerülni a városnak a 20 naposra tervezett fokozott védekezés, azt egyelőre nem lehet megmondani.
Az azonban biztosnak tűnik, hogy a nyáron kialakult hasonló helyzet megoldására költött nyolc millió forint többszörösét fogja a város a mostani belvízkárok enyhítésére fordítani, mely összegnek a 70 százalékát a vis major alapból várja Kiskunhalas.
A sajtótájékoztatón kiderült: jelenleg a városban két ingatlan van olyan állapotban, hogy kitelepítésre kerülhet sor, de ha az érintettek kérik a város biztosít számukra ingatlant.
A védekezési munkában résztvevő szakemberek 24 órás telefonügyeletet tartanak.
Ha az olvadás hatására rosszabbra fordul a belvízhelyzet, akkor a 77/523-172-es számon várják a lakossági bejelentéseket.
Forrás: baon
2011-01-04 09:51:30
Tudósító
A Facebook legkedveltebb személye 2010-ben
A Facebook közzétette 2010-re vonatkozó statisztikáit: 60 millió ember esett szerelembe tavaly, és minden huszadik percben mintegy 7,6 millió oldalt lájkoltak - az is kiderült, ki volt 2010 legnépszerűbb személye a közösségi oldalon.
A Facebook kimutatásai szerint 2010-ben az 500 millió felhasználó több mint 2,7 millió fotót töltött fel, egymillió linket osztott meg, és egy húsz perces időszak alatt mintegy 7,6 millió oldalt lájkolt.
Több mint 61 millió felhasználó jelezte 2010-ben, hogy új szerelmi kapcsolata van, esetleg házas, vegy eljegyezték, ezen belül 28,4 millió ember változtatta státuszát` kapcsolatban " -ra.
36,7 millióan jelezék, hogy házasok és 6 millióan tették közzé eljegyzésüket.
Az is kiderült, ki volt 2010-ben a legkedveltebb személyiség a Facebookon: mint sok más területen, itt is a popdíva, Lady Gaga vitte a prímet.
Rajongói oldalát 24,7 millióan lájkolták.
Ráadásul ezt a számot nagyon gyorsan érte el, nyáron még` csak " tízmilliónál tartott, igaz ezzel is rekordot döntött - Gagát a sorban Eminem követi 23,7 millió rajongóval, harmadik Obama 17,2 millió taggal.
Forrás: technet.hu
2011-01-04 10:03:03
Tudósító
Megszólalt Palik!
Kisfia betegsége miatt tűntek el
Több hónapos önkéntes száműzetés után életjelet adott magáról a PalikMarsi házaspár.
Palik László egy riportban mesélt külföldi útjukról, és reagált a vadabbnál vadabb pletykákra.
Hónapok óta találgatják, hogy miért tűnt el az országból a PalikMarsi házaspár.
Egyesek azt állították, hogy Marsi Anikó súlyos beteg, mások szerint Palik nem tudott megbirkózni azzal, hogy vége lett pályafutásának a Hungaroring Zrt.-nél.
Palik László most megszólalt, és elmondta, egyik pletykának sincs alapja.
Nagyobbik fia egészsége miatt döntöttek úgy, hogy több hónapra elhagyják az országot.
` Vilmos kruppos.
Számos fulladásos roham tört rá, és az egyik ilyennél azt mondtam, hogy na, itt volt elég.
Olyan helyre akartuk vinni a gyereket, ahol nincsen tél.
Ezért mentünk Ausztráliába egy barátomhoz.
Szerencsére a fiamnak semmi baja, még gyógyszer sem kellett neki az utóbbi hónapokban.
Anikóval jól érezzük magunkat, feltöltődünk, kicsit együtt vagyunk és családi életet élünk.
Végül is ezért házasodtunk össze és lettek gyerekeink.
Nem igaz, hogy a nejem beteg...
Minden rendben velünk, csak édesapám és a nagylányom hiányzik` mondta el Palik, aki családjával két hónap múlva érkezik haza.
Forrás: Nők Lapja Cafe
2011-01-04 10:13:10
Antal Sándor
Továbbra sem találtak legyőzőre az Acélpocák
A két ünnep között négy fordulót is játszottak a mindszenti Tóth Ferenc Kispályás labdarúgó tornán.
A futballrajongóknak igazi csemegében volt részük, ugyanis az éllovas csapatok küzdöttek egymással.
A 10. forduló után az Acélpocák még veretlenek, így egy pont előnnyel várják a hétvégi folytatást.
7. forduló, 2010. 12. 27. hétfő Szeszfőzde Mártély - Metalucon Kft. 5:2 Acélpocák.
- Horváth Sörkert 4:1 Jan-Ker - Acélépszer Kft. 8:2 Szép Tech Kft. - Sógorok 11:0 Transylvania - KMT Projekt 0:3 8. forduló, 2010. 12. 28. kedd KMT Projekt - Jan-Ker 1:5 Acélpocák.
- Szép Tech Kft. 2:1 Metalucon Kft. - Transylvania 5:6 Horváth Sörkert - Szeszfőzde Mártély 1:1 Sógorok - Acélépszer Kft. 1:6 9. forduló, 2010. 12. 29. szerda Szeszfőzde Mártély - Acélpocák 1:3 Transylvania - Horváth Sörkert 0:6 Jan-Ker - Metalucon Kft. 4:4 Sógorok - KMT Projekt 0:19 Acélépszer Kft. - Szép Tech Kft. 2:3 10. forduló, 2010. 12. 30. csütörtök Szép Tech Kft. - Szeszfőzde Mártély 1:2 Transylvania - Acélpocák 2:2 Jan-Ker - Horváth Sörkert 9:4 Sógorok - Metalucon Kft. 4:12 Acélépszer Kft. - KMT Projekt 1:6 Tabella1.
Acélpocák 10 8 2 0 43 18 18 2.
Szeszfőzde Mártély 10 8 1 1 47 14 17 3.
Horváth Sörkert 10 7 1 2 61 29 15 4. Jan- Ker 10 6 1 3 60 30 13 5.
KMT-Projekt 10 6 1 3 62 34 13 6.
Metalucon Kft. 10 4 1 5 59 44 9 7.
Transylvania 10 4 1 5 28 36 9 8.
Szép-Tech Kft. 10 2 0 8 26 33 4 9.
Acélépszer Kft. 10 1 0 9 23 52 2 10.
Sógorok 10 0 0 10 8 127 0Góllövő lista: 1.
Kovács Attila Metalucon Kft. 22 2.
Magony Péter KMT-Projekt 18 3.
Rácz Dezső Jan- Ker 16 Megosztom!
|
2011-01-04 10:25:25
Tudósító
Robin Hood volt a ' ' rettenthetetlen ' '
Skót származású lehetett a tolvajok fejedelme.
Már sokadszorra hozzák összefüggésbe Robin Hoodot a skótokkal.
Mindeddig a skóciai Dáviddal, Huntington Earljével azonosították a legendás íjászt.
Jack Whyte történelmi regényíró most egy újabb elmélettel állt elő.
The Forest Laird című regényében azt állítja, Robin Hood alakját valójában William Wallace-ról mintázták az angolok.
William Wallace skót " szabadságharcost " játszotta el Mel Gibson A rettenhetetlen című filmjében.
Wallace egyik 1297-es pecsétje jól bizonyítja, hogy a lovag jelként használta az íjat.
Nagybácsikájának Malcolm Wallace-nak pedig, mint erdei vadász dolgozott.
Törvényen kívüliként, orvvadászatból élt.
Gyermekkorát javarészt a Selkirk-erdőben töltötte.
Whyte még arra is talált bizonyítékot, hogy szerelmét skót Marionnak, tehát Mirrennek hívták.
David Crook, Robin Hood-kutatója szerint is a legendás figura valós személyen alapulhat, szerinte Robin Hood egy létező tolvaj lehetett, aki egyre elismertebbé vált az évek során.
Forrás: Hír24
2011-01-04 10:35:34
Antal Sándor
Dobogó közeli remények Szegváron
A teke szuperliga idei év újonca és egyben meglepetés csapata is a szegváriak, akik a negyedik helyen zárták az őszi szezont.
A tavaszi körből már kettőt lejátszottak, illetve két elmaradt meccsük is van, így nagy reményekkel várják a január 9-i folytatást.
Az Nb I. megnyerését követően álmunkban sem gondoltuk volna, hogy ilyen jó helyen zárjuk az őszi szezont fogalmazott Berkecz Miklós, a SZTSE elnöke, aki hozzátette, hogy hazai pályán mindössze csak egy vereséget szenvedtünk, míg idegenben nagy meglepetésre győztük le a Ferencvárost.
A felkészülésünket jónak értékelem, de a bajnokság nagyon rosszul kezdődött a számunkra.
Három forduló után három vereséggel álltunk, majd következett egy nyerő széria tudtuk meg Kecskés Miklóstól a gárda játékos-edzőjétől, aki elmondta, hogy az őszi szezon végén már a 4. helyen álltunk.
A visszavágókból kettőt még lejátszottak decemberben, az elmúlt év bajnoka a Zalaegerszeg érkezett a Szegvárra a tavaszi első fordulóban, akik 0-8-ra győztek.
A nagyarányú vereség rosszul érintette a gárdát és visszacsúsztak a 7. helyre, de nincs pontbéli lemaradásuk és ha hozni tudják az elmaradt két meccset, akkor nagy esélyük van a dobogóra.
A következő meccset január 9-én, vasárnap 14 órakor vívják majd hazai környezetben a Gravitáció TK Szombathely ellen.
Megosztom!
|
2011-01-04 10:38:25
Tudósító
Harry Potter igazi vetélytársa Robert Langdon
Da Vinci-kód és a Harry Potter-sorozat.
Ezekből a könyvekből adták el a legtöbbet a britek az elmúlt évtizedben.
A brit The Guardian összeállította az utóbbi évek legjobban fogyó könyveinek listáját, amelyen Dan Brown művei és a Harry Potter- regények mellett főleg szakácskönyvek, ponyvák és önéletrajzi művek szerepelnek.
A magyar olvasáskutató szerint mi is hasonló eredményt kapnánk.
Harry Potter legnagyobb vetélytársa nem Voldemort - a méltó ellenfél egy éles eszű, fiatalos szimbólumkutató: Robert Langdon.
Dan Brown regényeinek hőse le is győzte Harry Potter, már ha az elmúlt évek brit könyveladási adatait nézzük.
A Da Vinci-kód című regény az évtized nyertese, a Nielsen piackutató adatai szerint a könyvből négy és fél millió példányt adtak el, és ez átszámítva majdnem 7 és fél milliárd forintot hozott a kiadónak.
A Da Vinci-kód után Harry Potter hódít.
A fiatal varázsló és a sötét nagyúr harcáról szóló hét regény mindegyike szerepel az első tízben.
Az első kötetből majdnem négymillió példány fogyott, és még a leggyengébben szereplő kötetből, a Tűz serlegéből is több mint milliót adtak el.
A Harry Potter-regények mellett egy másik Dan Brown-regény, az Angyalok és Démonok került a top10-be.
A Dan Brown- és a Harry Potter-könyvek népszerűsége nemcsak a reklámkampánynak köszönhető - mondja Nagy Attila, olvasáskutató, a Magyar Olvasástársaság tiszteletbeli elnöke.
Harry Potter nem a semmiből jött, ezt a fajta varázsvilágot, a jó és gonosz folyamatos áttűnését, küzdelmét az irodalom már sok variációban megjelenítette.
A Da Vinci-kód egy egészen más közelítés.
Dan Brown művében az emberiség óriási nagy könyve, a Biblia profanizálódik, lelepleződik, hogy Krisztus mégsem volt olyan szent, mégsem volt olyan bűntelen.
Nemcsak a titkokat, hanem a finomságokat is szeretik az olvasók, a százas listán előkelő helyet kapnak a szakácskönyvek is.
Jamie Oliver, a " pucér szakács " például hat könyvével szerepel a listán, de a másik sztárszakács, Nigella Lawson receptjeire is millióan voltak kíváncsiak.
A top100-ban megtalálhatjuk a Guinnes Rekordok könyvét, Bridget Jones naplóját és Obama életrajzi művét is, klasszikus szépirodalmi műveket viszont alig, és azokat is valahol a mezőny vége felé: a Zabhegyező például a 86. helyet szerezte meg.
Az olvasáskutató azt mondja, ez sem meglepő, a kiadók többsége ugyanis csak a nyereséget nézi, ezért arra költ, amitől busás bevételt remél, és egyre kevesebben keresik az emberi kultúrát, emberi viselkedésmódot, gondolkodásmódot befolyásolni, nemesíteni, gazdagítani akaró könyveket.
Nagy Attila szerint, mivel a könyvpiac is egyre inkább globalizált lett, valószínű, hogy a hazai top100-as lista is a brithez hasonló műveket tartalmazna, vagyis itthon is Harry Potter és Robert Langdon küzdene a dobogós helyekért.
Forrás: MR1
2011-01-04 10:46:16
Tudósító
Persze nem ennyire sarkítva, de az, hogy milyen színű ruhát emelsz ki a szekrényből, mindenképpen mesél az éppen aktuális érzelmi állapotodról.
Ha egész nap úgy érzed, valahogy nem vagy önmagad, az is lehet, hogy rossz színű ruhát kaptál magadra reggel, hiszen ha a hangulatunkhoz passzoló színt hagyjuk` kibontakozni` rajtunk, azzal egységbe kerülünk lelkünkkel, érzelmeinkkel.
Ez csak akkor jelenthet problémát, ha a rosszkedv uralkodna el rajtunk, ezt viszont segíthet elmulasztani egy vidámabb árnyalat.
Most pedig nézzük végig a legalapvetőbb színeket és jelentésüket!
Vörös magabiztosság és szenvedély Az egyik legfeltűnőbb szín, így önbizalomra utal a viselése.
Ha viszont túl sok a vörösből, pont az ellenkező hatást érheti el...
Piroska eszerint annyira önbizalomhiányos volt, hogy mások megfélemlítésében próbálta` feltornászni` önbecsülését és nagyobbnak mutatni magát mások szemében ha ismerjük a mese végét, tudjuk, ez nem jött be.
A vörös szín maga az életerő: energiát ad, ezért a szakértők a fárasztó napokra szokták ajánlani, ha döntésképtelen vagy, segít a helyes út megtalálásában, ha pedig szétszórt, a figyelmed összpontosításában.
Emellett a szexuális energiáidat is felszabadítja, tehát az ágyban is bátran viselj pirosat.
Zöld természetesség és elégedettség A zöld szín a természet gyógyító energiáját hordozza magában, aki ilyen ruhát visel, az természetes- természetközeli, reményteli hangulatban van.
A zöld a növekedés, fejlődés színe is, ezért ha ezt viseled, azt jelzed, készen állsz az újdonságokra.
A termékenység színének is szokták nevezni, ezért a gyerekvállalás segítője lehet, valamint segít megnyugtatni, a lelkedben dúló bizonytalanságot enyhíteni, ráadásul az ingerlékeny embereknek is segít mások elfogadásában.
Ha kimerült vagy és felfrissülésre vágysz vagy éppen kiégett és az elégedettség érzése hiányzik, viselj zöldet, ami segít a belső békéd megteremtésében.
Kék nyugalom és bölcsesség A relaxáció színe a kék: nyugtatja az idegrendszert, pihentetőleg hat az elmére és a testre nézve is.
Gyakran ajánlják az alvási problémákkal küszködőknek és hiperaktív gyereknek, hiszen a kék szín fékezi a test túlzott reakcióit.
Nyugodt, meghitt környezetet alakít ki, segítségével bárhol otthonosan érezhetjük magunkat.
(Vajon ez magyarázza, hogy a kék színű farmer máig a legnépszerűbb?)
A szakértők szerint a kék szín bölcsességet, tisztánlátást eredményez, ezért a kommunikációs képességeket is javítja, ezen kívül ajánlják meleg időben, hiszen túlzott hőérzet esetén képes lehűteni a testet.
Narancs öröm és kreativitás Ezt az erőteljes színt viseld szerdán, mikor eleged van a munkából, hiszen energiát ad és örömet visz a hétköznapokba.
A narancssárga megerősíti az életkedvet, a legjobb érzelmi ösztönző.
Társadalmilag is aktívvá tesz, általa barátkozóvá válhatsz, ráadásul játékosságra sarkall, ami növeli a kreativitást.
Felszabadít a testi-lelki kényszerekből, nem segít viszont az összpontosításban, ez pedig hátráltathat a munkában.
Kis mértékben a narancsszín is szexuális vágyat ébreszt, és ha ehhez még hozzávesszük a kreativitást...
Sárga vidámság és optimizmus A sárga egyértelműen a nap színe, ezért a fény és az optimizmus fogalmakkal társítják.
Sárgát vesz fel, aki humoros, huncut, vidám kedvében van.
Ezért ha egy kicsit borongósabb hangulatodban vagy, vegyél fel valami sárgát, ami nem csak javítja a kedvedet, hanem gyorsítja a gondolkodásodat és javítja a memóriádat is.
A citromsárga szín az érdeklődés és a kíváncsiság színe is, ezért a kékhez hasonlóan segít a koncentrációban, sőt még a gyenge idegrendszer esetén is.
Ha ezeket az információkat ismerve indulsz neki a reggeli ruhaválasztásnak, vagy éppen a ruhavásárlásnak, sok mindenben segíthetsz magadnak, csak azzal kell tisztában lenned, hogy aznap nyugodt alvásra van -e szükséged éjszaka, koncentrációra a munkádban, vagy éppen egy kis pajkosságra az ágyban...
Forrás: femcafe.hu
2011-01-04 10:59:30
Tudósító
Elnyelte a köd a napfogyatkozást
" Napfogyatkozás elnapolva, mert nem volt felhőfogyatkozás. "
Magyarországon alig lehetett látni a ritka égi jelenséget.
A január 4-i napfogyatkozás Magyarország területén nagy részén nem volt látható a felhők és a sűrű köd miatt.
A legszerencsésebbek az ország észak-nyugati részén, Győr és Sopron környékén élők voltak.
Budapesten a Polaris Csillagvizsgáló hiába nyitott ki nyolc órakor a napfogyatkozás alkalmára.
A fővárosból csak a szürke fellegeket lehetett csak látni.
A Nap " felhőkbe burkolózott " Miskolcon is - ahonnan a fogyatkozást majdnem 80%-ban lehetett volna megfigyelni a magyar nagyvárosok közül.
Az idokep.hu-ra volt, aki egy megharapott almát töltött fel a nap helyett.
A Twitteren a felhasználók poénos szlogenekben fejezték ki csalódottságukat.
Volt aki azzal viccelődött a valójában 76-78%-os fogyatkozás teljes volt, hiszen semmit sem lehetett látni a szürke fellegektől.
Budapestről a napfogyatkozás 8:04 perckor kezdődött. a fogyatkozás maximuma 9:27 perckor következett be.
A sötétség nagysága fővárosunkban 78%-os volt, azaz a Hold a napkorong 78%-át takarta ki.
A fogyatkozás 10:57 ért véget.
A fogyatkozás mértéke lakóhelyenként változott.
A napfogyatkozás sávja az északi félteke eurázsiai részén Skandináviától kezdve egészen Indiáig húzódott.
A legnagyobb fogyatkozást Svédország lakói követhették figyelemmel.
Itt 85%-ban sötétült el a horizonton úszó napkorong.
Forrás: Hír24
2011-01-04 11:00:00
Kutasi Roland
Tűz- és balesetek, darazsak és denevérek: tempós évet zártak a tűzoltók
Tavaly 484 alkalommal` vonultak`, azaz ennyiszer indultak menteni, segítséget adni a vásárhelyi tűzoltók összegezte Molnár Péter tűzoltó őrnagy, a Hódmezővásárhelyi Hivatásos Önkormányzati Tűzoltóság parancsnoka kedd délelőtt a Rádió7 Napraforgó közszolgálati magazinműsorában, ahol több baleset és tűzest hátteréről is mesélt.
A vonulások közül 68 esetben tűzhöz riasztották a lánglovagokat, míg 368 esetben műszaki mentésre kaptak hívást, amelybe a balesetek mentése mellett a letörő ágak metszésétől, a megvadult darazsak támadásán és az eltévedt denevérek eltávolításán át a mentőknek nyújtott segítség is tartozik, amikor egy túlsúlyos beteget a negyedik emeletről a hordágyat a tűzoltólétrához csatlakoztatva segítették a mentőautóba.
Volt három vaklárma is, amikor valaki rosszindulatból tárcsázta a segélyhívó számot, azonban a tűzoltó laktanyában lévő készülék valamennyi - még a titkosított telefonszámot is - kijelez, így kiderült a hívók személye, így ellenük megtették a megfelelő lépéseket.
Népszerű szakma a tűzoltóké, és mivel az állomány is fiatal, évente egy-két felvételre kerül sor, és a fluktuáció is elhanyagolható összegezte a parancsnok, akinek előző egyéves, megbízásban végzett munkáját azzal ismerte el az önkormányzat, hogy szeptemberben végleges kinevezéssel bízták meg a feladatra.
A tűz- és balesetek bejelentésénél őrizzük meg a nyugalmunkat kéri Molnár Péter, hozzátéve, hogy a vonal végén a tűzoltó a bejelentőnek további kérdéseket tesz fel, hogy már a helyszínre érkezés előtt minél pontosabb képet kaphassanak az esetről.
Már a vonulás előtt eldőlhet, hogy a vásárhelyi egységek meg tudják oldani a feladatot, vagy a környező városokból kérnek segítséget.
Így történt ez a nyári, a Csomorkányi utcai tűznél, amikor olyan nagy területen égett a ház, hogy a tűzoltók pihentetése miatt a szegedi kollégák segítségét kérték.
A helyszínre érkező tűzoltóknak sokat segít, ha a már ott tartózkodók ellátják őket információval, így egy balesetnél arról, hogy van -e sérült, vagy mint egy szentesi úti balesetnél történt, a szemtanúk mutatták meg a balesetben részes másik autót, amely a bokrok közé repült az úttestről.
A kérdésre, hogy mi lenne az a három kívánság, amelyet egy jó tündéről kérne a parancsnok, Molnár Péter elmondta: erre az évre minél kevesebb vonulást szeretne így bajba jutott polgárból is kevesebb lenne -, szeretne pályázati pénzből egy új fecskendőt amely a tűzoltó zsargonban egy komplett tűzoltó kocsit jelent -, és azt is szeretné, hogy a tűzoltóság küszöbön álló átszervezése jól sikerüljön.
Az őrnagy kiemelte a Rádió7-tel és a promanad.hu-val fenntartott korrekt viszonyt, amely keretében igyekeznek pontos információkkal, gyorsan ellátni a médiumokat, és tapasztalata szerint ezekből a forrásokból a hallgatók és olvasók hiteles értesülésekhez jutottak.
Arnay Megosztom!
|
2011-01-04 11:30:00
Kutasi Roland
Megszaporodtak a koccanásos balesetek - Vásárhely kék hírei
Békésen teltek a vásárhelyi ünnepek, viszont megszaporodtak a koccanások a havas, jeges utakon.
Heti rendőrségi hírösszefoglalónk Torzsa Endre főhadnagy, a vásárhelyi kapitányság közlekedésrendészeti osztályvezetőjének beszámolója alapján készült.
Hangfelvétellel!
December 28-án, délután a 47es úton egy tehergépkocsi fékezett, azonban amikor a mögötte érkező személyautó vezetője ugyanezt tette, járműve megcsúszott, és hátulról a teherautónak ütközött.
A balesetben a teherautó vezetője könnyebb sérüléseket szenvedett, a két járműben 400 ezer forint anyagi kár keletkezett.
December 27-én éjjel a Kaszap utcai körforgalomban a sebességét helytelenül megválasztva közlekedett egy gépkocsi, kisodródott, és a lámpa oszlopának ütközött.
A jármű vezetője adatainak hátrahagyása nélkül hagyta el a helyszínt, ott hagyván viszont a több százezer forint anyagi kárt.
December 28. és 30. között a város területén mintegy tíz olyan, személyi sérüléssel nem járó koccanásos baleset történt, amelyben a felek megegyeztek, és rendőri intézkedést nem kértek.
A közlekedési osztály vezetője felhívta a járművezetők figyelmét, hogy a csúszós utakon lassabban közlekedjenek, hiszen a gépkocsik hirtelen fékezés hatására megcsúsznak, és könnyebben ütközhetnek másik járműnek, vagy üthetnek el gyalogost is.
Arnay
2011-01-04 11:41:14
Olasz Monika
Lezárult az egyeztetés a gazdákkal a vörösiszapos földekről
Lezárult az egyeztetés a vörösiszappal szennyezett mezőgazdasági termőterületek tulajdonosaival, az eddigi adatok szerint 99-en ajánlották fel termőföldjüket az államnak - tájékoztatta az MTI-t Szabó Csaba, a Vidékfejlesztési Minisztérium miniszteri megbízottja.
Szabó Csaba elmondta, hogy a beérkezett adatokat még összesítik.
Hozzátette: csaknem 300 tulajdonost értesítettek levélben a lehetőségekről, azaz arról, hogy eladhatják, elcserélhetik vagy esetleg megtartják vörösiszappal elöntött földjeiket.
A Mal Zrt.
Ajka melletti iszaptározójának gátja október 4-én szakadt át.
A vörösiszap három települést öntött el, Kolontárt, Devecsert és Somlóvásárhelyt, és 1017 hektárnyi termőföldet öntött el a vörösiszap.
Forrás: MTI
2011-01-04 11:55:12
Olasz Monika
SZTE-s nyílt napok januárban
Januárban nyolc kar tárja ki kapuit az érdeklődő középiskolások előtt, hogy megismerkedjenek egy egy kar képzési kínálatával és tájékoztatást kapjanak a felvételivel kapcsolatos tudnivalókról.
A következő karok tartanak nyílt napot januárban: SZTE Mérnöki Kar: 2011. január 11. 10.00 (Kari épület, 6724 Szeged, Mars tér 7. Kiselőadó) SZTE Állam- és Jogtudományi Kar: 2011. Január 13. 10.00 (Kari épület, 6720 Szeged, Tisza L. krt. 54.)
SZTE Egészségtudományi és Szociális Képzési Kar: 2011. január 14. (péntek) 10.00 regisztráció 8:30-tól (Kari épület, 6726 Szeged, Temesvári krt. 31.)
SZTE Általános Orvostudományi Kar: 2011. január 16. 10.00 (SZTE ÁOK Dóm téri Oktatási épület 6720 Szeged, Dóm tér 13) SZTE Mérnöki Kar: 2011. január 27.10.00 (Kari épület, 6724 Szeged, Mars tér 7. Kiselőadó) SZTE Mezőgazdasági Kar: 2011. január 28. 11.00 (Kari épület, 6800 Hódmezővásárhely, Andrássy út 15.) SZTE Bölcsészettudományi Kar: 2011. január 29. (szombat) 10.00 (6722 Szeged Egyetem utca 2. II. em. Auditorium Maximum) SZTE Gyógyszerésztudományi Kar: 2011. január 30. 10:00-12.00 (Kari épület, 6720 Szeged, Eötvös u. 6.)
SZTE Egészségtudományi és Szociális Képzési Kar: 2011. február 5. (szombat) 10.00 regisztráció 8:30-tól (Kari épület, 6726 Szeged, Temesvári krt. 31.)
Forrás: szegedma.hu
2011-01-04 12:23:12
Molnár Attila
Nem humbug a szilveszteri fogadalom, de...
Szilveszterkor sokan tesznek valamilyen fogadalmat, aztán vagy sikerül teljesíteni, vagy nem.
Hogy melyiknek mi az oka, erre is választ kaptunk Juhász Pétertől.
Nem lehet felelőtlenül fogadkozni szögezte le Juhász Péter.
Sok esetben előfordul, hogy valamit megfogadunk Szilveszterkor, aztán nem sikerül betartani.
Ennek egyszerű oka van: az alkoholra az agyunk úgy reagál, hogy bizonyos területeket blokkol, többek között a gátlásokért, félelemérzetért felelős agyterületeket.
Ezért van, hogy ittasan bátrabbak, felszabadultabbak vagyunk, ezzel együtt sokkal kevésbé racionálisabbak.
Ezért van az, hogy olyan fogadalmat teszünk, ami nem csak a mi valós szándékunkkal, hanem a világegyetem szándékával sem egyezik, így nem is teljesül be fejtette ki Juhász Péter a Rádió 7 kisteleki Napraforgó műsorában.
Az egyetemi tanár hangsúlyozta: mindaz, amit el akarunk érni, el kell mondani a környezetünkben, sőt, érdemes leírni minél konkrétabban, akár határidővel is megjelölve.
Lesznek, akik majd azt mondják, hogy miért nem fog sikerülni, de erre nem szabad hallgatni, mert csak hátráltatni fog bennünket a célunk elérésében, de nem megakadályozni.
Ugyanakkor lesznek, akik segíteni fognak, és általuk gyorsabban elérhetjük céljainkat.
És mivel a világegyetem összességében pozitív, ezért a segítők mindig hatékonyabban fognak mellénk állni, mint azok, akik hátráltatnának.
Az is fontos, hogy a legelső gondolatainkat vegyük alapul egy cél meghatározásakor, és ne agyaljunk, ne keressünk kifogásokat, hogy miért nem lehet megvalósítani, vagy ilyen és olyan feltételekkel, mert ezzel saját magunk gördítünk akadályokat a kitűzött célunk felé vezető útra.
A Szilveszter, és voltaképpen minden jeles ünnep egy fordulópont, egy mérföldkő az életünkben, ezért jó alkalom egy életciklus lezárására, egy új kezdésére, vagy a régi megváltoztatására összegezte.
2011-01-04 13:28:56
Kutasi Roland
2011. első babája Vásárhelyen: Csala Jázmin Mira
Dr. Kószó Péter alpolgármester kedden délben köszöntötte az Erzsébet Kórház szülészeti osztályán az idei év első vásárhelyi babájának édesanyját, Verók Mónikát, és kislányát, Csala Jázmin Mirát.
A kislány újév hajnalán négy órakor látta meg a napvilágot, 3770 grammal és 53 centiméterrel született.
Fotóriporttal, hangfelvételekkel!
Még otthon megvártuk az éjfélt, majd taxit hívtunk, és úgy jöttünk be a kórházba idézte fel újév első óráinak történéseit Mónika.
Mira 3 óra 51 perckor született meg, a szülést dr. Boleman István szülész-nőgyógyász főorvos vezette.
Mira már a második gyermek a családban, bátyja, Alex 16 hónapos.
Mónika elmondta: Alex- szal sokkal hosszabb volt a vajúdás, úgy látja, igaza volt azoknak, akik azt állítják, hogy a második szülés könnyebb.
Mónika férjével aki épp a vállalkozás útjára kíván lépni a Rárósi utcán laknak szüleinél, önálló lakrészben.
Szülei, férje és a kis Alex már újév napján meglátogatták Mónikát és Jázmin Mirát.
Mira jó kislány állítja édesanyja, aki a nővérektől hallotta, hogy kislányának van az egyik legerősebb hangja az osztályon fekvő újszülöttek között.
Dr. Kószó Péter alpolgármester elmondta: régi hagyománya a városnak, hogy az újévben először született babát köszönti a város vezetése, dr. Lázár János polgármester most egy nagy csokor virágot és ötvenezer forintot küldött a babakelengyéhez, amelyeket az alpolgármester adott át.
Mónika örömmel vette a köszöntést és az ajándékokat, és úgy számolja, hogy ha minden a tervek szerint megy, a hétvégét már otthonukban tölthetik.
Arnay
2011-01-04 14:16:53
Juhász Éva
Százharminchétezer látogatót fogadtak 2010-ben
Százharminchétezer látogatót fogadott 2010-ben a Szegedi Vadaspark, ahol az elmúlt esztendőben elkészült a Kárpát-medence élővilágát bemutató részleg, s többek között albínó kenguru, jaguár és foltos hiéna született mondta Veprik Róbert, az intézmény igazgatója.
A tavalyi látogatószám a rossz időjárás következtében alatta maradt az elmúlt évekének, különösen áprilistól júniusig amikor hagyományosan a legtöbb látogatót fogadják esett sokat az eső.
A szegediek és a városba érkezők érdeklődése azonban nem lanyhult az állatkert iránt, ezt mutatják a novemberi adatok, amikor az enyhe időnek köszönhetően minden korábbi rekordot sikerült megdönteni közölte a szakember.
Az igazgató a 2010-es fejlesztések közül a Kárpát-medence élővilágát bemutató részleget emelte ki.
Az uniós támogatással épített tágas kifutókban és röpdékben farkasokat, sakálokat, vidrákat, valamint vízi és erdei madarakat láthat a közönség.
Tavaly elkészült a vadaspark új büszkesége, a zsiráfház is.
Ide tavasszal érkezik Németországból három fiatal zsiráfbika, amelyek egy zebracsapattal osztják majd meg lakhelyüket.
Az épület egyedülálló élményt kínál majd az érdeklődőknek: a teraszról a zsiráfok szemmagasságából figyelhetők meg az állatok.
Egy különös külsejű és életmódú rágcsáló, a csupasz turkáló, valamint egy varánuszfaj is helyet kap majd itt.
2011-ben is folytatódik a Szegedi Vadaspark és a vajdasági Palics állatkertjének több évre visszanyúló együttműködése.
Egy közösen megnyert uniós pályázatnak köszönhetően pápaszemes pingvinek számára épül bemutató, amelyben üvegfalú medence is lesz.
Idén is rendszeresen tartanak majd a szegedi állatkertben látványetetéseket, amelyekre tavaly mintegy 20 ezren voltak kíváncsiak.
Ezeken a programokon szakképzett zoopedagógusok mutatják be a gyűjtemény érdekes állatait.
Tavaly több ritka jövevénynek is örülhettek a gondozók és a látogatók: júliusban két foltoshiéna- és egy jaguárkölyök született, és hamar a közönség kedvencévé vált az albínó Benett-kenguru is.
Az igazgató reményei szerint az újesztendőben is több ritka állat, köztük nem egy nagymacska is születhet Szegeden.
A vadaspark januárban is számos érdekességgel várja a vendégeket: természetes közegükben, a hóban figyelhetők meg a szibériai tigrisek, a fiatal farkasok vagy a hópárducok.
Különös látványt nyújt azonban a zord időben az állatkert gólyacsapata.
Az egykor sérült madarakat az állatkert mentőközpontjában gyógyították meg, egy részük röpképtelen maradt, de akadnak olyan példányok is, melyek a bőséges táplálék miatt egyszerűen kényelmi okokból nem indulnak el telelni a melegebb tájakra.forrás: szegedma.hu
2011-01-04 14:25:43
Juhász Éva
Újabb árhullám érte el a Tisza középső szakaszát
2011-01-04 14:30:49
Juhász Éva
Állami támogatás osztálykirándulásokhoz
Állami támogatással minden iskolás eljuthat osztálykiránduláson a határon túli magyar lakta területekre.
Erről még októberben döntött az Országgyűlés.
A tárcák most a részleteken dolgoznak, pályázni várhatóan a jövő tanévtől lehet majd.
2013-ig pályázati segítséggel, azt követően pedig normatív támogatással minden közoktatásban tanuló diák legalább egyszer eljuthat állami támogatással határon túli magyar lakta területekre.
Bár a részletek kidolgozásához még jogszabály- módosítások is szükségesek, sok iskolában már eddig is rendszeresek voltak az ilyen kirándulások.
Az egyik szolnoki általános iskola történelemtanára azt mondja, már tíz éve szervez ilyen utakat a gyerekeknek, de a szülők szűkös anyagi helyzete miatt minden gyermek nem tud eljönni.
Éppen ezért gondolja úgy Rusvai Károly, hogy ha támogatott lesz a program, akkor anyagi okok miatt egyik diák sem maradhat ki belőle.
Az Apáczai Kölalapítvány még 2009-ben hirdetett pályázatot a program tesztelésére.
A Munkaerőpiaci Alaptól kaptak támogatást, ezért csak szakközép- és szakiskolák jelentkezhettek - mondta a közalapítvány vezetője.
Csete Örs hozzátette: 216 millióból tavaly csaknem hatezer diák és hatszáz tanár utazott Délvidékre, Felvidékre, Kárpátaljára és Erdélybe.
Egy diák utazása nagyjából körülbelül harmincezer forintba került, ez a buszköltségeket és a szállásköltségeket jelentette.
A programnak még tart a szakmai és pénzügyi előkészítése, ezért a pályázatra a jövő tanévtől jelentkezhet az iskolák többsége - tájékoztatta a Krónikát a közoktatási helyettes államtitkár.
Gloviczki Zoltán elmondta: január végéig tisztázódik, hogy a két illetékes tárca - a Közigazgatási és Igazságügyi Minisztérium, illetve a Nemzeti Erőforrás Minisztérium - hogyan használja fel a rendelkezésére álló forrásokat, ezzel párhuzamosan pedig az oktatási tárcánál folyik a kirándulások szakmai előkészítése.
Ebbe pedagógusokat is bevonnak, a témában pedig a tervek szerint oktatási segédanyagokat és könyveket is kiadnak.forrás: mr1.hu
2011-01-04 14:33:54
Juhász Éva
A magyar törvény általában a brit, olasz és német példákból merítkezik, de természetesen figyelembe veszi a közép-európai mintákat is - jelentette ki Lázár János az ATV hétfő reggeli műsorában.
Az EU-elnökséggel kapcsolatban elmondta: a stabil magyar politikai és parlamenti viszonyok, a parlamenti pártok közös fellépése sokat segíthet abban, hogy sikeres legyen Magyarország uniós elnöksége.
Címlapon tiltakozott a médiatörvény ellen a Népszabadság és a Népszava.
Az erre vonatkozó műsorvezetői felvetésre Lázár úgy válaszolt, hogy az újságok akcióját túlzónak tartja, de hétfői címlapok is azt bizonyítják, hogy sajtószabadság van Magyarországon.
A törvényt érő nemzetközi bírálatokkal kapcsolatban a Fidesz frakcióvezetője úgy fogalmazott: " nekem leginkább a konkrétumok hiányoznak ".
Mint mondta, a magyar újságírókkal beszélgetve jóval figyelemre méltóbb dolgokat hallott, számára az ő véleményük adott esetben fontosabb volt, mint néhány nagykövet, vagy éppen egy külföldi sajtóorgánum álláspontja.
Az új sajtótörvénynek szinte egyetlen szakasza sincs, amely ne lenne fellelhető más országok médiatörvényében is - szögezte le Lázár.
A magyar törvény általában a brit, olasz és német példákból merítkezik, de természetesen figyelembe veszi a közép-európai mintákat is.
Számos országban a médiahatóság vezetőjét a kormányzat nevezi ki, tagjait pedig a parlamenti többség választja - tette hozzá.
Farizeus és a valóságnak nem megfelelő álláspont, hogy a parlamenti többség és a médiahatóság között más országokban nincs összefüggés - vélekedett a frakcióvezető.
Szólt arról is, hogy a magyar újságírók közül sokan azt kérik számon a jobboldali konzervatív erőkön, hogy tegyenek a gyűlöletbeszéd ellen.
" Amikor pedig próbáljuk megteremteni ennek az eszközeit, akkor meg ez a probléma.
Márpedig úgy nehéz bizonyos értékeket - mint az alkotmányosság, vagy az emberi méltóság tiszteletben tartása - kikövetelni, ha közben eszköztelen a médiahatóság " - fogalmazott Lázár János.
Lázár szerint az MSZP-nek is van szerepe abban, hogy a médiatörvény Európában és világszerte is ilyen erőteljes tiltakozást váltott ki.
Elmondta: bár az MSZP sokat tett az utóbbi időkben azért, hogy lerombolja magát, " mindannyian tudjuk, hogy sokkal több annál, mint ami a parlamenti frakciója ".
A beszélgetésen szóba került a multinacionális cégek különadó miatti brüsszeli tiltakozása.
Lázár János leszögezte: a különadók kivetését gazdasági szükségszerűség indokolta.
Természetesnek nevezte, hogy az érintett külföldi cégek tiltakoznak a saját kormányuknál, amely a magyar féllel való tárgyaláskor képviseli érdekeiket, ahogyan azt a magyar kormány is teszi a magyar gazdasági társaságok esetében.
Ebből levezetni az Európai Unió gazdaságpolitikáját talán túlzás lenne - jegyezte meg.
A Fidesz frakcióvezetője a korábbi szlovén EU- elnökséget jónak nevezte, a csehek elnökségénél pedig felhívta a figyelmet az akkori belpolitikai bizonytalanságra, amelyek nehezítették az elnökségi feladatok ellátását.
A stabil magyar politikai és parlamenti viszonyok, a parlamenti pártok közös fellépése sokat segíthet abban, hogy sikeres legyen Magyarország EU elnöksége - húzta alá.
Lázár János az uniós elnökség fontos témáinak nevezte a foglalkoztatást, a roma integrációt, Horvátország tagfelvételének folyamatát, és óriási lehetőségnek tartja a féléves elnökséget.
173 egyéni körzet képviselője ül a Fidesz frakciójában, így esetenként különböző érdekeket kell összehangolni, majd egy olyan közös döntést hozni, amely mindenki számára egy elfogadható kompromisszum lesz, például az egészségügy, oktatás vagy az önkormányzatok átalakításában - jelentette ki a politikus a frakción belüli egyeztetésről.
Én nem akarok olyan frakcióvezető lenni, aki elfojt bármilyen vitát - jegyezte meg Lázár János.
A devizahitelesek problémája kapcsán Lázár János felhívta a figyelmet, hogy a svájci frank árfolyamát nem a magyar kormány befolyásolja.
Számos lépést tettünk a devizahitelesek védelme érdekében - szögezte le a politikus.
Példaként említette a kilakoltatási moratóriumot, a bankok hitelezési szabályának megváltoztatását, a devizahitelesek érdekvédelmét. forrás: fidesz.hu
2011-01-04 14:44:08
Juhász Éva
Drágult a pályamatrica
A forint-euró árfolyam változása miatt januártól átlagosan 8,7 százalékkal drágultak az autópálya-matricák, az uniós szabályozás ugyanis a közösségi valutában szabja meg az úthasználat díjait.
A büntetés viszont kevesebb, mint az előző években, ha az összeget tizenöt napon belül befizetik.
Egységesen 1650 Ft-ért lehet személygépkocsira érvényes, D1-es, négynapos autópálya-matricát vásárolni január elsejétől.
Átlagosan 8,7 százalékkal emelkedtek az öt éve változatlan úthasználati díjak a Nemzeti Fejlesztési Minisztérium közleménye szerint.
A szezonon kívüli sztrádadíj 41 százalékkal emelkedik.
A D1-es matrica éves díja 40 ezer forint, a havi 4 ezer 500 forint lesz.
A közlemény szerint a díjemelkedés elsődleges oka a forint-euró árfolyam változása, hiszen az uniós szabályozás a közösségi valutában határozza meg a matricák árait.
A pótdíjak ugyanakkor tizenöt napon belüli befizetésnél 2-10 százalékkal csökkennek, tizenöt napon túli kiegyenlítés esetében viszont 8-17 százalékkal növekednek.
Az autópályakezelő honlapja szerint az éves bérlet január végéig érvényes.forrás. mr1.hu
2011-01-04 14:51:58
Olasz Monika
Alakformálás a báli szezonra
A bőrfeszesítő, frissítő testmasszázs alapja a tengerből nyert hatóanyag, úgymint a tengeri só vagy az alga.
A javulás már akár három kezelés után tapasztalható tudtuk meg a kedd délutáni Női Magazinműsorunk vendégétől, Asztalos Krisztinától, az Esztétika Testkezelő Szalon tulajdonosától, aki egy öt kezelésből álló báli programról is beszélt.
Az Esztétikai Testkezelő Szalonban történő kezelés egy beszélgetéssel indul, ahol Asztalos Krisztina felméri a vendég főbb problémáit, a kezelést igénylő területeket, melyek főként a comb, a fenék és a csípő környéke, de ez személyenként változó.
Ami nem csak az idősebb korosztályt, hanem a fiatalokat is érinti, az a narancsbőr, melyre a feszesítő masszázs és az ultrahangos bőrtápláló kezelés is tökéletes megoldás lehet.
A szalon tulajdonosa a méregtelenítés, és a feszesítő, frissítő csokoládéterápia, illetve a kávéterápia mellett egy báli programról is beszélt, mely 2 feszesítő, 2 alakformáló és 1 ultrahangos kezelésből áll, ajándékként pedig Asztalos Krisztina egy csokoládéterápiával kedveskedik a vendégeknek.
A kezeléseket lehet kombinálni is, például a 2 feszesítő masszázs helyett kérhető 2 ultrahangos bőrtáplálás is.
A kezelések masszírozó ágyon történnek, ahol egy infrás ágymelegítő is melegíti a vendégek testét a masszázs mellett tudtuk meg Asztalos Krisztinától, aki hozzátette: a kezelés közben mindig csak az a testfelület látszódik, mely éppen kezelés alatt áll.
A vendégünk hangsúlyozta: rugalmas időbeosztással dolgozik, így ha valaki például 18 óráig dolgozik, akkor is bejelentkezhet hozzá a következő telefonszámon: 0630/737-41-18.
A szalon megtalálható Hódmezővásárhelyen, a Szegfű utca 8. szám alatt.
2011-01-04 15:07:23
Juhász Éva
Két fiatalt keres a gyulai rendőrség
A Gyulai Rendőrkapitányság közigazgatási hatósági eljárást folytat a mellékelt képeken látható két 16 éves gyulai fiatal eltűnése ügyében.
A gyulai Lakásotthon képviselője tett bejelentést, miszerint a két 16 éves, fiatalkorú Huszár Attila és Bana Ágnes 2010. december 21-én a reggeli órákban iskolába indultak, de oda nem érkeztek meg, azóta pedig ismeretlen helyen tartózkodnak.
Személyleírásuk: Huszár Attila Kb. 170 cm magas, vékony testalkatú, barna hajú, barna szemű fiú, aki az eltűnésekor farmernadrágot és edzőcipőt viselt.
Különös ismertetőjegye, hogy az arcán anyajegyeket viselt.
Bana Ágnes Kb. 165 cm magas, átlagos testalkatú, félhosszú, egyenes, vörösesbarna hajú, barna szemű lány, aki az eltűnésekor farmernadrágot és edzőcipőt viselt.
A Rendőrség kéri, hogy aki a képen látható személyekről, tartózkodási helyükről bármilyen információval rendelkezik, értesítse a Gyulai Rendőrkapitányságot (tel 66-361-644) vagy bármelyik rendőri szervet, rendőrt, illetve hívja a Rendőrség 107-es 112-es segélykérő számait.
Albert István r. fhdgy. sajtószóvivő
2011-01-04 15:11:29
Juhász Éva
Jóval kevesebb búza és kukorica lesz a belvíz miatt
Az elmúlt hónapok rendkívüli időjárási körülményei jelentősen visszavetik majd az idei termést.
A termelők szövetsége szerint a belvíz okozta károk miatt elsősorban a búza és kukorica termés lesz majd kevesebb, de szinte minden termőföldi növény minősége romolhat.
A rendelkezésre álló kompenzáció összege aligha lesz elegendő, ráadásul hosszú távú megoldásra is szükség lenne.
Hivatalosan négyszáz hektár körüli a belvízzel elöntött terület Magyarországon, de ennél jóval nagyobb, csaknem egymillió hektárnyi területen lehetetlen mezőgazdasági munkálatok végzése - mondta Tóth István, a Mezőgazdasági Szövetkezők és Termelők Országos Szövetségének titkára.
` Az őszi búzánál százezer hektárral, tíz százalékkal kisebb a vetésterület.
Hasonló nagyságrendű a többi kalászosoknál a kiesés.
` Tóth István úgy látja: bár működik a kárenyhítési alap, további állami segítségre lenne szükség a gazdák helyzetének javításához.
Feldman Zsolt agrárgazdasági helyettes államtitkár azt mondta: dolgoznak a jelenlegi kockázatviselési rendszer átalakításán, mivel nincs akkora költségvetési forrás, amiből az összes kárt enyhíteni tudnák.
` Szeretnénk, ha a mezőgazdasági kockázatkezelésnek egyfajta uniós rendszere jönne létre.
Március 15-ig a kormányzatnak a 2010. évi károk után a rendelkezésre álló kárenyhítési támogatást ki kell fizetnie.
A rendszerben lévő és jogosult termelők mintegy 37,7 milliárd forintos jogos kárigényt nyújtottak be, ekkora mértéket biztosan nem tud a kormányzat kárpótolni.
Tízmilliárd körüli javaslattal élünk a kormány felé.
` A rendkívüli időjárás miatt már tavaly is jelentősen nőttek az élelmiszerárak.
2010 első tíz hónapjában a gabonafélék ára 25 százalékkal, a zöldségféléké pedig több mint 26 százalékkal lett magasabb 2009-hez viszonyítva.forrás és teljes cikk: mr1.hu
2011-01-04 15:16:27
Juhász Éva
Meglovasították a felügyelet bicikliparkját
Egy betörés miatt néhány napig gyalogosan róják majd Kecskemét utcáit a közterület-felügyelők.
Képünk illusztráció!
A kecskeméti közterület-felügyelet vezetője tett bejelentést ismeretlen tettes ellen, aki lefeszítette a lakatot a felügyelet raktárának ajtajáról, és onnan kilenc kerékpárt lopott el 350 ezer forint értékben.forrás: mno.hu
2011-01-04 15:37:21
Juhász Éva
Öngyilkos lett a jeges Tiszában talált férfi
Minden jel szerint öngyilkos lett az az idős férfi, akinek a holttestére hétfő kora délután bukkantak a jeges Tisza árterében Szolnoknál.
Amint arról portálunkon korábban már beszámoltunk, Szolnokon a Tisza árterén, a parttól mintegy 20 méterre egy vízbe fagyott holttestet találtak.
A szolnoki tűzoltókat 15 óra előtt riasztották, akik egy kishajó segítségével közelítették meg a férfi jégbe fagyott holttestét.
A lánglovagok előrejutását nehezítette, hogy a hajó előtt a több centis jeget bontóbaltával, csáklyákkal kellett feltörni.
Az idős férfi holttestét szintén csak a körülötte lévő jég feltörése után tudták megmozdítani a tűzoltók, majd kötelek segítségével húzták partra.
Az elsődleges információk szerint a férfi már több napja lehetett jégbe fagyva.
A helyszínen lévő orvos a halál okaként kihűlést és fagyást állapított meg.
Idegenkezűségre utaló körülmény nem merült fel, így a Jász-Nagykun-Szolnok Megyei Rendőr-főkapitányság közigazgatási eljárás keretein belül vizsgálja a haláleset körülményeit.forrás: webradio.hu
2011-01-04 15:40:11
Juhász Éva
Várhatólag nyolcvanezer szerbiai magyar kéri majd a magyar állampolgárságot
Nikovitz Oszkár, a Magyar Köztársaság belgrádi nagykövete szerint mintegy nyolcvanezer szerbiai polgár kéri majd a magyar állampolgárságot a könnyített honosítási eljárás szerint.
A magyar diplomata a kijelentését a közvélemény-kutatásokra alapozza, amelyek szerint minden harmadik szerbiai magyar érdeklődést mutat a kettős állampolgárság iránt, s élni fog igénylésének a jogával.
Nem várható azonban tömeges bevándorlás Magyarországra.
Magyarország eddig is adott a munkavállalás tekintetében kedvezményeket, s aki akarta, kihasználta már e könnyítést.
Nikovitz kiemelte, hogy nem számít arra, hogy e törvény hatással lenne a Szerbiával való kapcsolatokra.
` A kettős állampolgárság nincs ellentétben sem a törvényekkel, sem az előírásokkal, sem pedig Szerbia elveivel, s mivel az előkészületek során tanácskozást folytattunk Belgráddal, nem számítunk semmiféle káros következményre a kapcsolatokra nézve` .forrás: vajma.info
2011-01-04 16:00:45
Antal Sándor
Egész hónapban másodfokú készültség lehet
Másodfokú árvízvédelmi készültség van érvényben Mindszentnél, ugyanis a Tisza vízállása közel 8 méter magas - tájékoztatott Juhász Lajos kompüzemeltető, aki elmondta, hogy némi áradás még várható, amelyet minden bizonnyal lassú apadás követ majd.
Fotókkal és hangbejátszással!
Jelenleg 790 centiméter körül van a Tisza vízállása, minden fánál van egy kis jéggallér, így most úgy néz ki, hogy apadt egy kicsit tudtuk meg Juhász Lajostól, aki hozzátette, hogy tudomása szerint kedden tetőzött Szolnokon, így még biztosan áradni fog a folyó, sőt az előrejelzések is enyhülést mutatnak, akkor viszont száz százalék, hogy emelkedni fog a vízszint.
Ha szerencsénk van, akkor nem éri el a 850 centiméteres magasságot és akkor marad a másodfokú készültség, de ez egész januárban fennállhat tudtuk meg az üzemeltetőtől.
A töltésekkel nincs gond, az elmúlt napokban néhány helyen megjelent a buzgár, de nagyobb probléma eddig nem mutatkozott.
2011-01-04 16:01:50
Juhász Éva
Tavasszal kezdődhetnek a Szatymazzal közös beruházás munkálatai
2011-ben elkezdődik Szatymazzal közösen a szennyvízberuházás Sándorfalván.
Ez a beruházás környezetvédelmi szempontból, illetve a bel- és árvízhelyzet miatt is nagyon fontos lesz.
Ez a projekt határozza meg a 2010-14 közötti ciklus feladatait, a beruházás mintegy 5 milliárd forintot tesz ki tájékoztatott Kakas Béla polgármester.
Jelenleg az első fordulót már sikerült elnyerni, a második forduló bírálati szakaszában vannak, a pályázat minden bizonnyal január első napjaiban kerül a bizottság elé.
A polgármester szerint, ha a közbeszerzési eljárások is lezárulnak, akkor tavasszal már elkezdődhet a munka.
Négy éve készülnek erre a beruházásra, Szatymazzal közös társulást létrehozva erre a célra.
A lakosság önerőgyűjtése is folyamatban van.
Közel 5 milliárdos beruházásról van szó, mely több mint 83 százalékos támogatással valósulhat meg a mostani számok szerint.
Az önrészt a lakossági önerő adja.
Ha lesz különbözet ezen kívül, akkor a két település társulási formában oldja meg.
Ennek szükségességét azonban a közbeszerzési eljárások után lehet csak megállapítani.
A két település között félúton van egy csatorna, melynek partján található az erre a célra megvásárolt, közös tulajdonú terület, ahol elkészül majd a tisztítómű.
A teljes csatornázottság mindkét település belterületén megvalósul majd.
Megosztom!
|
2011-01-04 16:02:19
Kokovai Péter
Meghosszabbították a lakás-árverezési moratóriumot
2011-01-04 16:15:44
Kokovai Péter
Jön a szemüveg nélkül élvezhető 3D-s tévé
Speciális szemüveg nélkül nézhető 3D-televíziók is megjelennek a csütörtökön kezdődő Las Vegas-i szórakoztatóelektronikai vásáron, ahol a technológia létjogosultságát 3D-s laptopokkal is erősítik.
Szakértők szerint a térhatású televíziók terjedését elsősorban a 3D Blu-ray lemezek fogják segíteni, jóllehet ebben a formátumban mindössze 30 film érhető el.
A további filmek tervezett megjelenése mellett a formátum támogatottságát jelzi, hogy a háromdimenziós tartalmak lejátszására alkalmas Blu-ray készülékek gyártóihoz már az LG, a Panasonic, a Samsung, a Sony, a Toshiba és a Vizio is csatlakozott.
" Az iparági egyetértés pedig elengedhetetlen ahhoz, hogy a 3D formátum sikeres legyen " - magyarázta Andy Parsons, az amerikai Blu-ray Disc Szövetség elnöke.
A technológia gyors elterjedése azonban ennek ellenére sem várható, hasonlóan a hagyományos Blu-ray lemezekhez, amelyeknek az internetről letölthető HD felbontású tartalmak okoznak kihívást.
Forrás: MTI
2011-01-04 16:19:16
Juhász Éva
Kecskeméten is megnyílt a Kormányablak
Hétfőn Kecskeméten is megnyílt az integrált kormányzati ügyfélszolgálat, a Kormányablak.
Itt fogadják a munkatársak a Bács-kiskun megyeieket.
Összesen 29 kormányablak van országszerte.
A cél: egységesebbé és átláthatóbbá tenni a területi közigazgatást.
Egy szeptemberi kormánydöntés értelmében a területi államigazgatás soha nem látott mértékű átalakulása zajlik Magyarországon.
Ennek eredményeként jöttek létre január első napján a kormányhivatalok, a fővárosi és a megyei közigazgatási hivatalok bázisán.
Így kezdte sajtótájékoztatóját Kerényi János, a Bács-Kiskun Megyei Kormányhivatal kormánymegbízottja.
" Egy egységes kép alakul ki, tehát az eddigi, rendkívül széttagolt területi közigazgatás egy úgynevezett kormányhivatalba fog szerveződni.
Egyszerűbbé válik a különböző hatósági ügyintézéseknek a módja, és közelebb kerülünk ezáltal az állampolgárokhoz " - fogalmazott Kerényi János.
Az Izsáki út 8. szám alatt található a Kormányablak.
Minden hétköznap 8 órától 20 óráig fogadják az ügyfeleket.
Akik például biztosítási jogviszonyról, ingatlanadatokról érdeklődnek, akik szabálysértési méltányossági eljárást indítanak, akik egyéni vállalkozói tevékenységgel kapcsolatban intézkednek, vagy akik anyasági támogatást, családi pótlékot, gyermekgondozási segélyt igényelnek.
" Bátran forduljanak a Kormányablakban dolgozó munkatársainkhoz.
A kiadott 22 ügykörön túlmenően bármilyen ügyük van, minden segítséget és támogatást megadunk.
Az itt dolgozó munkatársaink arra vannak kiképezve, hogy a segítséghez minden eszközt és támogatást megkapva valóban segíteni tudjanak az ide forduló embereken; akár nálunk zajlik az ügye, akár nem " - mondta el Molnár Ilona.
Ez iránt a modell iránt komoly érdeklődést mutat az Európai Unió hangsúlyozta dr. Kerényi János, kormánymegbízott.
A hivatal szervezetét Molnár Ilona, mint főigazgató vezeti.
Az ő munkáját Tombácz Ferenc, igazgató segíti.forrás: kecskemetilapok.hu
2011-01-04 16:22:52
Kokovai Péter
Új antibiotikumot kísérletezett ki két fiatal szegedi kutató
Szegedi Biológiai Központban kidolgozott eljárás lényege, hogy mesterséges intelligencia segítségével megkeresik a kórokozók gyenge pontjait és visszafejlesztik alkalmazkodó képességüket.
Egy új antibiotikum kifejlesztése ugyanis évekig tart, a baktériumok viszont néhány hónap alatt ellenállóvá válnak.
Papp Balázs és Pál Csaba találmánya ezt akadályozza meg.
Forrás: MTI
2011-01-04 16:36:54
Antal Sándor
Edzett a Pick Szeged
Ha foghíjas kerettel is, de megkezdte a felkészülést a Pick Szeged férfi kézilabdacsapata hétfőn az NB I-es bajnokságra.
A magyar válogatottal hét (Tatai, Mikler, Vadkerti, Törő, Zubai, Lékai, Katzirz), míg a szlovák nemzeti együttessel három játékos (Stranovsky, Sulc, Baláz) készül a svédországi kézilabda-világbajnokságra, így Skaliczki László vezetőedző Tóth, Herbert, Bajorhegyi, Butenko, Grünfelder, Nagy, Teimel és Kupcsik alkotta gárdával találkozott hétfőn, illetve az ifjúsági csapatból néhány játékos is edzett.
Megosztom!
|
2011-01-04 16:46:44
Juhász Éva
A Tisza előző árhulláma két-három napja az Alsó-Tiszán is tetőzött.
A karácsonyi csapadék és hóolvadás következtében elindult utóárhullám a Tiszán kedden Tiszaroffnál kerül tetőzés közelébe - tájékoztat közleményében az Alsó-Tisza-vidéki Környezetvédelmi és Vízügyi Igazgatóság (ATIKÖVIZIG) az aktuális ár- és belvízvédelmi helyzetről.
2011-01-04 17:04:26
Juhász Éva
Erősödött a forint, 276 alatt az euró jegyzése
2011-01-04 17:11:08
Juhász Éva
Drágán fizetett az ellopott italért
Az Orosházi Rendőrkapitányság hétfőn reggel szabálysértési őrizetbe vett egy 55 éves zsombói férfit, aki italt lopott egy orosházi boltból.
A tolvaj lenyúlt fél liter töményt, lebukott, így 20 ezret fizethet érte.
A fél liter tömény 1300 forintba került.
A férfi azonban anélkül próbálta elvinni az üzletből a szesszel teli üveget, hogy kifizette volna.
Tetten érték, a rendőrség pedig gyorsított eljárásban bíróság elé állította.
Az Orosházi Városi Bíróság pár órával a férfi őrizetbe vétele után tárgyalást tartott és 20 ezer forint pénzbírság megfizetésére kötelezte a bolti tolvajt tájékoztatott Vargáné Szombati Andrea, a Békés Megyei Rendőr-főkapitányság sajtóreferense. forrás: oroscafe.hu
2011-01-04 17:29:21
Juhász Éva
A fiatal diplomások nem vállalkoznak
2011-01-04 17:30:32
Antal Sándor
Sereghajtó ellen kezd a Floratom
Az ötödik helyen áll az asztalitenisz Extraligában a Floratom Szeged csapata, akik január 15-én kezdik meg a tavaszi szezont, amikor is hazai pályán a sereghajtó Békési TE-t látják vendégül.
A férfi asztalitenisz Extraliga 2010/2011. évi őszi végeredménye 1.
CVSE Mávépcell Wewalka 9 9 0 0 85- 5 18 pont 2.
Félegyházi ASI 9 7 1 1 49-41 15 pont 3.
Pénzügyőr SE 9 7 0 2 57-33 14 pont 4.
Lombard AC 9 5 1 3 47-43 11 pont 5.
Floratom Szeged 9 4 1 4 53-37 9 pont 6.
Büki TK 9 4 0 5 42-48 8 pont 7.
PTE-PEAC AAM 9 3 0 6 30-60 6 pont 8.
Wink AC Vörsas Kft. 9 2 0 7 38-52 4 pont 9.
Szombathelyi AK 9 1 2 6 25-65 4 pont 10.
Békési TE 9 0 1 8 24-66 1 pont Tavaszi sorsolás: 10.
Forduló - január 15.
Floratom Szeged AC - Békési TE 11 óra 11.
Forduló - január 29.
Wink AC Vörsas Kft. Budapest - Floratom Szeged AC 11 óra 12.
Forduló - február 12.
Floratom Szeged AC - Lombard AC 11 óra 13.
Forduló - február 25. (péntek) Celldömölki VSE Swietelsky Wewalka - Floratom Szeged AC 17 óra 14.
Forduló - március 12.
Floratom Szeged AC - PTE PEAC Pécs 11 óra 15.
Forduló - március 26.
Pénzügyőr SE - Floratom Szeged AC 18 óra 16.
Forduló - április 09.
Floratom Szeged AC - Félegyházi ASI 11 óra 17.
Forduló - április 30.
Floratom Szeged AC - Büki TK 11 óra 18.
Forduló - május 14.
Szombathelyi AK - Floratom Szeged AC 11 óra Megosztom!
|
2011-01-04 17:46:04
Juhász Éva
Fizetni kell az egészségügyi ellátásért Romániában
Egészségügyi hozzájárulást, valamint vizitdíjat kell fizetniük a pácienseknek az egészségügyi szolgáltatások igénybevételekor.
A múlt év végén elfogadott jogszabály 2011-től lép érvénybe, a cél pedig az, hogy az érintettek gyakrabban vegyék igénybe a háziorvosi rendelőket alapellátását, illetve csökkentsék a hálapénzt.
A vonatkozó jogszabály legfontosabb eleme a vizitdíj, amelyet a családorvosi és szakorvosi rendelőkben kell a betegeknek befizetniük, a kórházi szolgáltatások értékének bizonyos részét is a páciensek törlesztik.
Cseke Attila egészségügyi miniszter szerint minden beteg évente legtöbb 600 lejes hozzájárulást köteles törleszteni.
Az alapellátást igénylők 5 lejes díjat fizetnek a háziorvosi ellátásért, az otthoni háziorvosi, munkaidőn kívüli szolgáltatás ára 15 lej.
A járóbeteg-rendelők esetében a szakorvosi vizsgálat értéke 10 lej, és ennyit kell fizetni az egynapos kórházi ellátásért is.
A sürgősségi ellátás sem díjmentes, a konzultációk ára 20 lej.
Egyhetes, állami kórházi kezelés igénybevétele 100 lejes hozzájárulást jelent a páciens számára.
A szaktárca előrejelzései szerint ebben az évben a lakosság 62 százalékának kell majd fizetnie az orvosi ellátásért, az egészségügyi rendszer pedig 378 millió lejes bevételt könyvelhet el.
A kifizetések alól közel nyolcmillió személy mentesül, többek közt a 26 évnél fiatalabb egyetemisták valamint a kisnyugdíjasok.forrás: erdely.ma
2011-01-04 17:49:37
Juhász Éva
A rendőrség felkészült az unió soros elnökségével kapcsolatos feladatokra
2011-01-04 17:56:27
Juhász Éva
Nagy Klára Hajnalka az első szentesi kisbaba
2011. január 1-jén 16 óra 43 perckor született meg a szentesi Dr. Bugyi István Kórházban az év első olyan babája, akinek a szülei szentesi lakosok.
Nagyné Csikai Gabriella és Nagy Géza Árpád gyermeke, Nagy Klára Hajnalka 3680 grammos testsúllyal és 50 centiméteres testhosszal látta meg a napvilágot.
Az egészséges kislány természetes úton, apás szüléssel érkezett meg.
Szülész- nőgyógyászuk Dr. Rácz Ferenc főorvos volt.forrás: szentes.hu
2011-01-04 18:19:09
Juhász Éva
Depresszió helyett boldogságot okoz a dohányzásról való leszokás
Megalapozatlan a dohányosoknak az a félelme, hogy a cigarettáról való leszokás során a depresszióval is meg kell küzdeniük - derült ki egy amerikai tanulmányból.
" Akinek sikerül leszoknia a dohányzásról, boldogságot érez - fejtette ki a Rhode Island-i Brown Egyetem vizsgálatára hivatkozva Stefan Andreas kasseli tüdőgyógyász, a Német Pneumológiai és Tüdőgyógyászati Társaság (DGP) tagja.
- Ugyanakkor az, akinek próbálkozása ellenére sem sikerül végleg letennie a cigarettát, akár sokkal depresszívebb hangulatba kerülhet, mint megelőzően, a dohányzás idején. "
A vizsgálatban összesen 236 dohányos vett részt.
A hangulatot elemző teszteken azok érték el a legmagasabb pontszámokat, akik a 28 héten át tartó tanulmány ideje alatt le tudtak mondani a cigarettáról.
Azok voltak viszont a legboldogtalanabbak, akik a 28 hét leteltével szinte azonnal visszatértek a dohányzáshoz.
Minden résztvevő kapott nikotintapaszokat és orvosi tanácsokat, illetve időről időre tesztekkel vizsgálták az esetleges depresszív tüneteiket.
" A kutatók a vizsgálat alapján meg vannak győződve arról, hogy a dohányzás abbahagyásával csökken a levertség érzete.
Akinek sikerül letennie a cigarettát, megszabadulhat depresszív panaszairól.
Aki viszont újra elkezd dohányozni, az nagyobb depresszióra számíthat, mint korábban " - hangsúlyozta Andreas. forrás: MTI
2011-01-04 18:32:27
Juhász Éva
A fagyos évkezdet után jelentősen enyhül az idő
Szerdáig erősödik a lehűlés, éjszakánként helyenként -10 fok közelébe hűl a levegő, és a fagyos idő napközben is marad.
A hét második felében erőteljes enyhülés kezdődik, egyúttal nő a csapadékhajlam, és a havazást egyre többfelé eső váltja fel, de átmenetileg ónos esőre is számítani kell.
Szerdán többnyire borult, párás, ködös időre van kilátás, csak kisebb körzetekben bújhat elő némi időre a nap.
Helyenként fordul elő hószállingózás.
Általában gyenge, mérsékelt marad, a Kisalföldön időnként megélénkül a délkeleti szél.
Kora délután -7, -2 fok várható.
Csütörtökön észak, északnyugat felől erősen megnövekszik, megvastagszik a felhőzet, de csapadék csak az északi határszélen várható.
Eleinte hószállingózás, kisebb havazás, az esti óráktól északnyugaton kisebb ónos eső is eshet.
Megélénkül a déli szél.
Kora délután -5, 1 fok várható.
Pénteken jobbára erősen felhős lesz az ég, északon, északkeleten várható csapadék.
Északkeleten eleinte még havazhat, majd ónos esőt követően eső várható itt is.
A déli szél élénk lesz.
0, 6 fok között tetőzik a hőmérséklet.forrás és teljes cikk: ozonenetwork.hu
2011-01-04 18:45:49
Juhász Éva
Több mint egymilliónyian dolgoznak feketén Ausztriában
Több mint egymillióra teszi a legalább másodállásban illegálisan foglalkoztatottak számát Ausztriában egy kedden közzétett felmérés.
A nagy többség a legális munkája mellett jut a jogszabályok megkerülésével mellékkeresethez, mintegy száz-kétszázezren viszont kizárólag illegális foglalkoztatásban vesznek részt.
A második csoportba főként munkanélküliek, korkedvezményes nyugdíjból élők és illegális bevándorlók tartoznak - állapították meg a linzi Johannes Kepler Egyetem munkatársai.
Az építőiparban és ahhoz kapcsolódó foglalkozásokban a leggyakoribb az illegális foglalkoztatás, az árnyékgazdaság euróban kifejezett mértékének 38 százaléka ebből a szektorból származik.
Területi megoszlásban Bécsben a legmagasabb az illegális foglalkoztatás mértéke, a második és a harmadik legmagasabb Felső- illetve Alsó- Ausztria tartományokban.forrás és teljes cikk: mr1.hu
2011-01-04 18:48:33
Juhász Éva
A közelgő olvadásra figyelmeztetik a korcsolyázókat
Továbbra is veszélyes a jégre merészkedni a keleti országrészben a belvízcsatornákon, a holtágakon és a folyók árterein, a Dunántúlon azonban a Balatonon és a Velencei-tavon már kijelölt jégpályák várják a korcsolyázókat.
Csütörtökön megkezdődik az olvadás, pénteken pedig már éjszaka is fagypont fölött lesz a hőmérséklet.
A Balatonnál elsősorban a déli parton, illetve a kijelölt területeken ajánlják a korcsolyázást - mondta a Magyar Rádiónak Horváth László rendőr-alezredes a balatoni vízirendészet vezetője.
Siófokon a város délnyugati része előtti partszakaszon jelöltek ki a hét elején hivatalosan is egy 2000 négyzetméteres felületet a korcsolyázásra.
Kedden itt 16 centiméteres jégvastagságot mértek, ami garantálja a biztonságot.
Fonyódon hivatalos pályát nem jelöltek ki, de a város szabadstrandjait működtető vállalat plakátokon javasol olyan biztonságos helyeket a korcsolyázóknak, ahol a part közelében lévő sekély víz felett a jég kellő szilárdságú és megfelelő felületű.
Keszthelyen hétfőn 10 centméteres jégvastagság mellett jelöltek ki korcsolyapályát a Városi strand területén.
A Velencei-tavon, az északi oldalon semmiképpen nem ajánlják a korcsolyázást a Fejér megyei rendőrkapitányság szakemberei, és a déli partszakaszon is csak a kijelölt helyen, az Agárdi Popstrandon találták biztonságosnak a jeget.forrás: mr1.hu
2011-01-04 19:16:41
promenad.hu
Kenőpénz olajozta a hivatali gépezetet?
Korrupció gyanújával előzetes letartóztatásba került a Dél-alföldi Munkaügyi és Munkavédelmi Felügyelőség egyik volt munkavédelmi felügyelője.
Az ötven év körüli kecskeméti férfi már mintegy másfél éve nem dolgozik a felügyelőségnél.
A büntetőügyben a Nemzeti Nyomozóiroda (NNI) folytatja az eljárást.
Az NNI közleménye szerint többrendbeli hivatali visszaélés és hivatali vesztegetés bűntett megalapozott gyanúja miatt folytatnak nyomozást B. Lajos volt munkavédelmi felügyelő és társai ellen.
A nyomozás során hét embert hallgattak ki gyanusítottként.
Szabó Ferenc Bács-Kiskun megyei főügyész-helyettes megerősítette az NNI közleményét az előzetes letartóztatás vonatkozásában.
Az NNI kezdeményezésére a megyei főügyészség indítványozta a férfi előzetes letartóztatását, a kecskeméti a nyomozási bíró pedig 30 napra előzetes letartóztatásba helyezte a gyanúsítottat. forrás: baon.hu
2011-01-04 19:25:54
promenad.hu
A román oktatási törvény kiiktatja a diszkriminatív elemeket
Az új romániai oktatási törvény kiiktatja az utolsó diszkriminatív rendelkezéseket az anyanyelvű oktatással kapcsolatosan, ezután lehet majd a történelmet és a földrajzot minden szinten magyar nyelven oktatni Romániában, érettségizni is lehet belőlük magyarul, az iskolákkal kapcsolatos döntések pedig a helyi közösségekhez kerülnek - hangsúlyozta Markó Béla, a Romániai Magyar Demokrata Szövetség (RMDSZ) elnöke.
Az RMDSZ közleménye szerint a szövetség ilyen értelemben mérföldkőnek tekinti a törvényt, miután a román alkotmánybíróság kedden az alaptörvénnyel összhangban lévőnek minősítette a jogszabályt, életbe lépéséhez már csak az államfői kihirdetésre van szükség.
" Számomra rendkívül nagy elégtétel a döntés " - mondta Markó Béla, aki egyben Románia miniszterelnök-helyettese is.
A törvény értelmében a kisebbségi oktatásban részt vevő diákok minden tantárgyat anyanyelven tanulhatnak, a román nyelv és irodalom kivételével.
A magyar diákok magyarul tanulhatják Románia történelmét és földrajzát minden osztályban.
A román nyelvet és irodalmat külön tanterv szerint és külön tankönyvekből oktathatják a kisebbségi gyerekeknek.
A jogszabály szerint a kisebbségi gyerekeket oktató pedagógusoknak ismerniük kell az adott nyelvet.
A közoktatásban magyar nyelv és irodalomból, történelemből és zenéből olyan szakemberek dolgozzák ki a tanterveket, akik ismerik a magyar nyelvet és a magyar kultúrát.
Az egyetemi oktatásban a nemzeti kisebbségek számára biztosított az anyanyelvű képzés alapszinten, a mesteri és a doktori képzésben, valamint a továbbképzés során. forrás: MTI
2011-01-04 21:12:08
Olasz Monika
A kútvölgyi ezermester
Kiss Imre több mint ötven éve a zene szeretetének él, de szívesen fest, rajzol és farag is.
Az évek alatt megtanult már szintetizátoron, zongorán, szaxofonon, hegedűn és citerán is játszani.
Hangszereinek többsége a saját keze munkáját dicséri, 11 citerát és 8 hegedűt faragott már az évek során, melyeket ottjártunkkor örömmel meg is mutatott.
Kiss Imre az első hegedűjét 1952-ben, száz forintért vásárolta, és ezen a darabon tanult meg játszani.
A kútvölgyi lakos egy régi emléket is felidézett, amikor először javított hegedűt.
Egy muzsikus, Gyula bácsi zenélés közben rosszul lett, elesett és a hangszere darabokra törött.
A zenész hozzá fordult segítségért, és ő a hegedűt örömmel varázsolta újjá.
A kútvölgyi muzsikus 1962-től egy öttagú zenekarban kezdett játszani.
Tizenkét évig jártak fellépni különböző ebédekre, vacsorákra, lakodalmakba, Hódmezővásárhely szinte összes lakodalmas helyiségében zenéltek.
Az évek teltek, a zenekari tagok folyamatosan változtak, de a zene szeretete ma sem múlt el.
Kiss Imre elárulta, hogy amikor csak teheti hegedül, néha otthon, a házukban gyűlnek össze néhányan, és a rögtönzött koncertnek még a felesége, Kiss Imréné Zsófia is örül.
A tavalyi évben például a kútvölgyi falunapon is muzsikáltak, Pótári Sándornéval, Hajdú Jenővel, Aszalai Sándorral és Tószegi Ferenccel.
Imris bácsi az évek során megtanult zongorázni, citerázni, dobolni, trombitálni és szaxofonozni is.
A zene mellett azonban másik nagy szenvedélyének is hódol: a faragásnak.
Még a hangszereit is saját maga készítette el, 11 citera és 8 hegedű dicséri a keze munkáját.
A munkálatokról elmondta: esztergályosként dolgozott, így a hangszerek kialakításához szükséges szerszámokat is saját maga készítette.
A citerák többféle fából készültek - a fedelük főleg fenyőből - a legfőbb szempont, hogy az alapanyag könnyedén faragható és szép legyen.
Amint összeáll egy citera, elkezdődhet a minták faragása, majd festése, végül utolsó lépésként a sellakk következik, mely a hangszerek fényességét adja.
A faragás mellett a kútvölgyi lakos fest is.
A festményeket fényképek, és emlékezet alapján készíti.
A nappali falán megtalálható a Csomorkányi Elemi Iskola képmása, valamint családtagok képei is.
Természetesen a festmények keretét is saját maga készíti, de a házban találhatunk zongora lábából megmunkált éjjeli lámpát és különböző falidíszeket is.
Kiss Imrét a környékbeli lakosok örömmel keresik fel kisebb- nagyobb problémájukkal, hiszen tudják, hogy az ezermester mindent megold.
Faliórákat javít, szerszámokat élez, hegeszt, de bármilyen famunkát elvállal.
` Olyat még nem tudtak mondani, melyet nem tudtam volna megcsinálni` jelentette ki a kútvölgyi lakos, aki több mint ötven év muzsikálás után már jól tudja:` Muzsikánál nincs jobb barát`.
Olasz Mónika
2011-01-05 06:37:29
Martonosi János
Csütörtökig borongós, fagyos idő várható
2011-01-05 06:59:13
Martonosi János
Ifjúsági információs pont készül a megújuló a Kapcában
33 milliós európai uniós projektből megújul az Alsóvárosi Kultúrház, közismert néven: a Kapca.
Valkony Károly, a projekt műszaki koordinátora elmondta: december végén adták át az épületet a kivitelezőnek, mostanra pedig már el is kezdődtek a munkálatok.
A beruházás építési részének ez év április 30-ára kell befejeződnie.
A felújítás során ifjúsági információs pontot alakítanak ki az épületben.
A` 30-as években épült ház nedves falait újraszigetelik, teljes gépészeti és építészeti renoválást kapnak a helyiségek, és a pályázat részeként beszerzik a kultúrház működéséhez szükséges zömmel számítástechnikai eszközöket is.
Az új épületben többek között az ifjúsági élethez kapcsolódó, akár plébániai, akár városi programokról adnak majd tájékoztatást, illetve internetkávézóként is működik majd a Kapca.
Forrás: szegedma
2011-01-05 07:03:36
Martonosi János
Lassú apadás kezdődött a Tisza alsó szakaszán
Lassú apadás kezdődött a Tisza alsó szakaszán, a vízszint csökkenése azonban a folyó felső szakaszáról érkező újabb árhullám miatt mérséklődni fog.
A belvízzel elöntött terület nagysága nem változott, a becslések szerint 833,5 négyzetkilométer közölte Kozák Péter, a regionális vízügyi igazgatóság vezetője kedden.
Az igazgató tájékoztatása szerint az Alsó-Tisza-vidéki Környezetvédelmi és Vízügyi Igazgatóság (Atikövizig) területén a Hármas-Körös torkolati szakaszán, valamint a Tisza mindszenti vízmércéhez tartozó szakaszán másodfokú, a szegedi szakaszán elsőfokú árvízvédelmi készültség van érvényben.
Az árvízi védekezésben 260-an vesznek részt, ők főként figyelőszolgálatot látnak el, de munkájukat nehezíti, hogy a burkolatlan töltésszakaszok sok helyütt járhatatlanok.
A hótakaró miatt nehéz megbecsülni a belvízi elöntés nagyságát, a becslések szerint az Alsó-Tisza vidékén 833,5 négyzetkilométert boríthat belvíz, ebből 272,5 négyzetkilométer vetés, 253,5 négyzetkilométer pedig szántó közölte a szakember, hozzátéve, hogy a héten várható felmelegedést követően az elöntés nagysága tovább nőhet.
A belvíz gyorsabb levezetése érdekében 17 munkagéppel folyamatosan kotorják a csatornákat, vágják a nádat.
A harmadfokú készültség mellett üzemelő 28 szivattyútelepen átemelt víz mennyisége naponta 4,4 millió köbméter.
A belvíz elleni védekezésben 230 ember vesz részt.
A vízgazdálkodási társulásoknál másodfokú készültség mellett folyik a munka.
Összesen 41 településen van érvényben helyi vízkár-elhárítási készültség, a legrosszabb a helyzet Csanyteleken, Csongrádon, Kunszentmártonban és Pálmonostorán, ahol harmadfokú a készültség.
A közelmúltat tekintve 2000 januárjában volt a legnagyobb 1080,5 négyzetkilométer az elöntött terület az Atikövizig területén.
Forrás: MTI
2011-01-05 07:07:00
Martonosi János
Lakossági segítséget kér a Tiszába fagyott férfi ügyében a rendőrség
A Tisza árterében, Szolnoknál holtan talált férfi azonosításához kéri a lakosság segítségét a rendőrség.
A Debreceni út melletti Tisza árterén, a parttól mintegy 20 méterre egy vízbe fagyott holttestre bukkantak a gátőrök hétfő délután.
Bűncselekményre utaló körülmény nem merült fel, ezért a Szolnoki Rendőrkapitányság közigazgatási eljárás keretében indított eljárást.
Az ismeretlen férfi személyazonosságának megállapítása érdekében a rendőrség a lakosság segítségét kéri.
A férfi személyleírása: 50-60 év közötti, 165 cm magas, sovány testalkatú, kb. 60 kg testsúlyú, fehér bőrű férfi, haja, szakálla, bajsza erősen őszes.
Jobb felső fogsorának 1-es metszőfoga sárga rézszínű fogpótlással volt ellátva.
Ruházata: a férfi barna színű dzsekit viselt szürke béléssel, alatta szürke-kék színű kockás mintájú polár anyagú, cipzáras nyakú pulóvert, az alatt pedig szürke színű pulóvert, valamint szürke színű rövid ujjú pólót, bal mellén Overdrive Blue Jeans márkajelzéssel.
A férfi fekete melegítő alsót, alatta szürke színű jégeralsót, lila zoknit, és egy fekete, kopott, 41 méretű bakancsot viselt, a cipő nyelvén Details Express márkajelzéssel.
A rendőrség kéri, hogy aki a leírás alapján felismeri az elhunyt férfit, jelentkezzen a szolnoki Rendőrkapitányságon személyesen vagy tegyen bejelentést az ingyenesen hívható 107-es, 112-es segélyhívó telefonszámokon, vagy a legközelebbi rendőrnél.
Forrás:
2011-01-05 07:11:32
Martonosi János
Karambol az Orosházi úti felüljárón
Két személygépkocsi ütközött össze Békéscsabán, az Orosházi úti felüljárón a kora esti órákban.
A balesetben két ember megsérült.
Képünk illusztráció!
Baleset történt kedd este valamivel hét óra után Békéscsabán.
Az Orosházi úti felüljárón egy kisteherautó ütközött össze egy személygépkocsival, aminek következtében mindkét jármű a szalagkorlátnak csapódott.
A balesetben két személy sérült meg, a békéscsabai Réthy Pál kórházba szállították őket.
A sérülések súlyosságáról jelenleg nincs információnk.
A helyszínelés idejére a felüljárót teljesen lezárták és csak kilenc órakor engedték rá újra a forgalmat - tájékoztatott Albert István rendőr főhadnagy, a megyei főkapitányság sajtószóvivője.
Forrás: beol
2011-01-05 07:13:59
Martonosi János
Egyiptomban vendégszerepel a Szegedi Kortárs Balett
Egyiptomban vendégszerepel január közepén a Szegedi Kortárs Balett társulata, az afrikai turné a magyar uniós elnökséghez kapcsolódó kulturális rendezvénysorozat része lesz.
A szegedi táncosok a kairói és az alexandriai operában lépnek föl összesen három alkalommal mondta Juronics Tamás, az együttes Kossuth-díjas művészeti vezetője az MTI-nek.
Az egyiptomi közönség a társulat egyik tíz éve készült produkcióját, a Carl Orff kantátájára 2001-ben koreografált Carmina Burana című egyfelvonásos táncjátékot és az együttes legújabb előadása, a Testek filozófiája című darab egyik felvonását láthatja.
Juronics Tamás elmondta: a társadalmi kérdésekről és az emberi kapcsolatokról a mozdulatok nyelvén szóló új produkció tipikus utazó darab: a táncosok lényegében díszlet nélkül, minimális jelmezben az általuk játszott fogalmakat jelölő pólókat viselve lépnek a színpadra.
Így a vendégszereplés e része nem is okozott logisztikai problémát, annál inkább a Carmina Burana egyiptomi bemutatója.
Az együttes életében megszokott feladat a fellépéshez szükséges kellékek szállítása, a díszletek Afrikába hajóztatása azonban olyan költségekkel járt volna, melyet egyik fél sem tudott vállalni.
Molnár Zsuzsanna díszlettervező ezért Egyiptomba utazott, ahol újra legyártják a Carmina Burana díszleteit, s így a kairói és az alexandriai közönség is az eredeti látványban gyönyörködhet a vendégjáték során.
Forrás: MTI
2011-01-05 07:26:48
Martonosi János
Országos szinten már 2010-ben megállt a vendégéjszakák számának csökkenése, Budapesten pedig a tavalyi év első kilenc hónapjában már 4,6 százalékkal magasabb keresletet regisztráltak az előző év hasonló időszakához képest.
Bár a vidéki szállodai szegmens lassabban reagál a pozitív gazdasági folyamatokra, a BDO Hotel és Ingatlan tanácsadó üzletágának előrejelzése az idei évre a teljes piac számára pozitív kilátásokat fogalmaz meg.
A KSH első három negyedévre vonatkozó adatai közül talán a legörvendetesebb fejlemény, hogy végre megállt az előző időszakokat jellemző meredek zuhanás (2007 és 2009 között átlagosan 10,3 százalékkal csökkent a vendégéjszakák száma), és miközben az országos adat még enyhe, 0,3 százalékos visszaesést mutat, a piac harmadát képező budapesti szállodai szegmens már növekedésnek indult.
` A 4,6 százalékos bővüléshez egyaránt hozzájárult az üzleti, illetve a szabadidős utak számának növekedése is, amit a nyugati gazdaságok fokozatos felpörgése mellett a továbbra is gyengélkedő forint, illetve a magyar fővárost megfizethető úti célként bemutató marketingkampány egyaránt erősített` értékelte az adatokat Németh Richárd, a BDO Hotel és Ingatlan ügyvezetője.
A vidéki turizmus esetében ebben az időszakban még nem érezhetők a kedvező nyugat-európai trendek (az itteni vendégéjszakák 1,3 százalékkal estek vissza), ám a négycsillagos kategóriában elért 14,6 százalékos növekedés már jórészt ellensúlyozta a három- és az ötcsillagos kategóriából jelentett 4,1 és 4,2 százalékos csökkenést.
A szállodatulajdonosok joggal számíthatnak arra, hogy 2011-ben megáll az árak csökkenése, és a jövőben kevésbé kényszerülnek majd ezen a téren engedményekre.
Ha a kereslet növekedése tartósnak bizonyul, a jelenlegi túlkínálatot néhány éven belül kiegyensúlyozottabb kereslet-kínálati viszonyok válthatják fel.
De honnan remélhető nagyobb kereslet?
A belföldi keresletet érezhetően élénkítheti, hogy az elemzők 2,5-3 százalékos GDP- növekedést várnak 2011-ben, emellett a 16 százalékos, egységes szja-kulcs 2011. január 1-jétől történő bevezetése szintén pozitív hatást gyakorolhat a lakossági fogyasztásra.
A nemzetközi keresletet Budapesten az üzleti klíma általános javulása mellett Magyarország uniós elnöksége is növelni fogja, ami a Magyarországra irányuló figyelem miatt az év második felében szintén további vendégéjszakákat generálhat majd a konferencia- és rendezvényszektorban (MICE Meetings, Incentives, Conferences and Events) is.
Az utóbbi két év visszaesése után a vállalatok ismét szembesülnek a konferencia-, szeminárium- és továbbképző rendezvények szükségességével, ezért a legnagyobb növekedés ezen a területen várható.
A vidéki szállodák teljesítménye jobban függ a hazai vendégek vásárlóerejének alakulásától és az üdülési csekk rendszerének módosításaitól.
A szobafoglaltsági szintek stabilizálódását követően 2011-re és a következő évekre is enyhe, de folyamatos javulásra számíthatunk.
Egy jó helyen lévő, friss és divatos stílust képviselő szállodában még mostoha gazdasági viszonyok között is jobb árakat és magasabb kihasználtságot lehet elérni.
Ez a tendencia a jövőben is érvényesül majd, és a kevésbé versenyképes hotelek változatlanul küzdeni fognak a kitűzött célok teljesítéséért.
Budapesten a kiemelt szállodahelyszínek telítődésével a fejlesztők figyelme a kevésbé fejlett Üllői út és Soroksári út felé mozdul el.
Ezek a helyek jól megközelíthetőek, rendelkeznek szabad építési telkekkel és elég közel fekszenek a környékbeli vállalatokhoz.
A belvárosi kerületekre továbbra is nagy figyelem irányul, de itt az új fejlesztések során többnyire meglévő,` lelakott` ingatlanokat alakítanak majd át.
Mivel az ilyen jellegű átépítések költségei rendkívül magasak, a beruházók még idén is sokszor tovább halasztják majd ilyen jellegű projektjeiket.
Vidéken a versenyképesség mellett a kiváló elérhetőség szintén fontos szempont.
A szabadidős/MICE szektorban fontos sikertényező Budapest és a természeti és épített környezet látnivalóinak közelsége, valamint a szolgáltatások minősége.
A termálfürdők látogatói számára az úti cél hírneve, a víz gyógyhatása, valamint az egészségügyi személyzetbe vetett bizalom a legfőbb tényezők.
Az EU által finanszírozott és támogatott új létesítésű hotelprojektek dinamizmusában ugyanakkor mérséklődés várható, mivel az új pályázati tenderek már elsősorban a meglévő létesítmények bővítését és minőségi fejlesztését ösztönzik.
` A bankokkal és más pénzintézetekkel folytatott beszélgetésekből az derül ki, hogy míg 2009-ben a szállodaszektor gyakorlatilag feketelistán volt, 2010-ben már érezhető a szemléletváltás: a bankok hajlandóak felülvizsgálni álláspontjukat egyes ígéretes vagy folyamatban lévő projektekkel kapcsolatban.
A bankok óvatossága azonban továbbra is fennmarad, és elsősorban meglévő hotelportfóliójuk elemzését, fejlesztését és nyereségessé tételét részesítik előnyben az új, bizonytalan sikerű ügyletekkel szemben hangsúlyozta Németh Richárd.Forrás: szegedma
2011-01-05 07:31:36
Martonosi János
Kenőpénz olajozta a hivatali gépezetet?
2011-01-05 07:38:27
Martonosi János
Felfüggesztik az EMFESZ engedélyét?
Átmenetileg felfüggeszti az EMFESZ gázszolgáltató engedélyét az Energia Hivatal - írja a Magyar Nemzet.
Az energiaügyekért felelős államtitkár megkeresésünkre nem kívánt nyilatkozni az értesülésről.
Ha valóban megvonják a szolgáltató engedélyét, akkor a több mint 350 ezer fogyasztójuk nem marad gáz nélkül, de a fűtőanyagért várhatóan nem az eddigi tarifát kell fizetniük.
Átmenetileg felfüggeszti a több mint 350 ezer fogyasztót ellátó EMFESZ gázszolgáltató engedélyét a Magyar Energia Hivatal - értesült a Magyar Nemzet.
A cég tegnap óta már nem kap gázt az FGSZ Földgázszállítótól.
A lap szerint jövő szerdától 90 napra függesztik fel az engedélyt.
Ezalatt sem maradnak gáz nélkül az ügyfelek, mert a hivatal egy másik szolgáltatót jelöl ki számukra, de ez nem jelenti a tarifák megtartását.
A Nemzeti Fejlesztési Minisztérium energiaügyekért felelős államtitkára megkeresésünkre nem kívánt az ügyben nyilatkozni.
Az EMFESZ azért került bajba, mert egyik nagy ügyfele több milliárd forinttal tartozik.
Forrás: MR
2011-01-05 07:45:09
Szöllősi Sándor
Közlekedési információk Hódmezővásárhelyről
A hőmérő higanyszála szerda reggel is fázósan húzta össze magát, a fagy egyenlőre még nem enged.
A főközlekedési utak általában letisztultak, szárazak, jól járhatók.
A mellékutak változatlanul csúszósak, jégbordásak.
A forgalom a város területén mindenütt jól halad, a gépjárművek lendületesen, de kellő óvatossággal haladnak.
Ma a Lázár utcán terveznek bontás helyreállítási, valamint a Lázár utcán járda javítási munkát, amennyiben ezt az időjárás engedi.
Itt munkagépek mozoghatnak.
A letisztult úttesteken felszínre kerülnek a kátyúk, melyek a fagyban tovább nőttek, ezek környékén óvatosan kell közlekedni.
2011-01-05 08:12:06
Martonosi János
Megújul a főtér Kübekházán
A tavalyi iskolaépítés után további beruházásokat terveznek Kübekházán nyilatkozta a promenad.hu-nak dr. Molnár Róbert polgármester.
A projektek finanszírozása uniós forrásokból fog megvalósulni.
A tervek szerint megvalósul a főtér rekonstrukciója, amely több mint 50 millió forintba fog kerülni, de nem csak ezzel, hanem egy pajtagalériával is gazdagodik a település.
Az utóbbiban olyan kiállítótermet álmodtunk meg, amely falusias környezetben láthatják az érdeklődők Kübekháza történetét.
Civil Szolgáltató központot is létrehoznának, ahová a falu fiataljait integrálnák, ezzel is segítve a közösségi együttműködést.
Emellett Zsebrádió címen falurádiót is működtetnének.
A médium a Rádió 7 szakmai segítségével alakulna meg.
A polgármester reményét fejezte ki, hogy a 2011-es esztendőben stabilabb és erősebb lesz a központi finanszírozás, mint eddig volt, hiszen befektetés nélkül nem lehet előrelépni.
Megosztom!
|
2011-01-05 08:18:34
Martonosi János
Nem finanszírozza tovább az állam a településőrségeket
Nem finanszírozza tovább az állam a településőri szolgálatokat.
Igény ugyan lenne rá, de pénz nincs.
A Belügyminisztérium viszont azt ígéri: a rendőri szolgálatot erősíti majd.
Még 2009 szeptemberében jelentette be az akkori kormányfő, Bajnai Gordon, hogy településőr alkalmazható azokon a lakóhelyeken, ahol nincs közterület- felügyelet.
Elsősorban a kisebb önkormányzatok éltek a lehetőséggel, az ország első településőre például a mindössze 64 lakosú Megyeren állt szolgálatba 2009 október elsején.
A kiválasztott személyeknek büntetlen előélettel, általános iskolai végzettséggel és rendészeti tanfolyamon szerzett képesítéssel kellett rendelkezniük.
2010-ben már több mint 2300 településőr dolgozott csaknem 1200 önkormányzatnál, szerződésük viszont csak az év végéig szólt.
A Krónikának nyilatkozva az egyik Balaton környéki község településőre azt mondta, a jövőben is szükség lenne munkájukra, hiszen számos bűncselekményt előztek meg.
Korábban több település vezetője és jegyzője is azt közölte: lobbiznak a program folytatásáért, hiszen az önkormányzatoknak is könnyebbséget jelentett, hogy az állam fizette a településőrök bérét.
A Krónikával a Belügyminisztérium írásban azt közlte: 2010-ben több mint kétmilliárd forintot fizetett ki a költségvetés a településőrök munkájáért, idén viszont erre már nincs pénz.
Az ilyen szolgálatot teljesítők nem olvadnak be például a körzeti megbízotti rendszerbe, továbbfoglalkoztatásukat esetleg közmunkaprogram keretében valósíthatják meg az önkormányzatok.
A kormány ugyanakkor fejleszteni akarja a polgárőrséget és a tervek szerint 2012. júliusáig 4200 új rendőr is szolgálatba áll majd.
Forrás: MR
2011-01-05 08:31:53
Martonosi János
A német kormány szűkítené Magyarország EU-elnöki jogkörét
2011-01-05 08:32:52
Molnár Attila
Közlekedési információk Kistelekről és térségéből
2011-01-05 08:35:51
Martonosi János
Maradtak a régi vezetők
Nem változnak az irányítási viszonyok APEH-nál és a VPOP-nél sem.
A két szerv Nemzeti Adó- és Vámhivatal néven működik az év elejétől.
Hasonló hierarchiában működik az Adó- és Pénzügyi Ellenőrzési Hivatal (APEH) valamint a Vám- és Pénzügyőrség (VPOP) a január 1-jétől létrejött egységes szervezetben, a Nemzeti Adó- és Vámhivatalban (NAV) is.
Az adóhatóság dél-alföldi regionális főigazgatóságát továbbra is dr. Papp István vezeti, Békésben pedig Krajcsó Tiborné irányítja a megyei szervezet szakmai munkáját.
Mint megírtuk, tavaly október elsejétől, megőrizve a regionális szervezeti kereteket, az akkori APEH ismét felállította a megyei igazgatóságok rendszerét.
Ezzel az volt a céljuk, hogy a térségi szervezetek az adózók közelében, helyi szinten végezzék az adóztatással összefüggő valamennyi napi feladatot.
Forrás: beol
2011-01-05 08:50:04
Martonosi János
Rendkívüli ülést tartott a Csongrád Megyei Védelmi Bizottság
A kialakult ár- és belvízi helyzetre való tekintettel összehívta a Csongrád Megyei Védelmi Bizottság rendkívüli ülését a testület elnöke, Magyar Anna.
A tegnapi ülésen Dr. Kozák Péter, az ATIKÖVIZIG igazgatója és Huszár Tibor, a Csongrád Megyei Katasztrófavédelmi Igazgatóság vezetője tartott tájékoztatót a kialakult belvíz-helyzetről, a megtett intézkedésekről és a szakmai felkészülésről.
Az elnök levélben kéri Dr. Bakondi György katasztrófavédelmi kormánybiztos segítségét.
Csongrád megye 60 településéből 32 védekezik a kialakult belvízhelyzet miatt.
2 településen harmadfokú, 15-15 helységben pedig első- és másodfokú készültségi szintet kellett elrendelni.
Csongrád megyében 62.500 ha terület van víz alatt, ennek több, mint a fele vetés- és szántóterület.
A Tisza áradása miatt a folyó Csongrád megyei szakaszán az algyői hídtól a szerb határig első-, a többi szakaszon másodfokú védekezési szint van érvényben.
A rendkívüli ülésen jelen voltak a megyei védelmi bizottság kijelölt tagjai és a Helyi Védelmi Bizottságok elnökei, azaz a polgármesterek, vagy képviselőik.
Részt vettek az ülésen Ádók János és Vízhányó Ferenc közgyűlési alelnökök, Dr. Kovalcsik Andrea megyei főjegyző, Dr. Kozák Péter, az ATIKÖVIZIG igazgatója, Huszár Tibor, a Csongrád Megyei Katasztrófavédelmi Igazgatóság, valamint Szakáll Sándor, a Csongrád Megyei Kormányhivatal Földművelésügyi Igazgatósága igazgatója, és Dr. Lukács János megyei rendőrfőkapitány.
Az eseményen amellett, hogy Dr. Kozák Péter, Huszár Tibor és Szakáll Sándor tájékoztatta a résztvevőket a jelenlegi ár- és belvízi helyzetről, elmondták, hogy az időjárási előjelzések szerint a későbbiekben várhatóan nehezednek a körülmények, és, hogy felkészültek a további védekezésre.
Elhangzott: jelen pillanatban minden eszköz- és pénzforrás rendelkezésre áll a védekezéshez; az elsődleges feladat a lakott területek, települések védelme.
Az ülésen Magyar Anna elnök megköszönte a védekezésben résztvevők munkáját, és bejelentette, hogy levélben tájékoztatja Dr. Bakondi György katasztrófavédelmi kormánybiztost a Csongrád Megyei Védelmi Bizottság rendkívüli ülésén elhangzottakról, és kéri, hogy fordítson kiemelt figyelmet és mindenben nyújtson segítséget Csongrád megyének.
Forrás: CSMÖ
2011-01-05 09:03:00
Tudósító
Új megvilágításba került Raffaello remekműve
Átvitt és szó szerinti értelemben egyaránt új megvilágításba került Raffaello mesterműve, A nagyherceg Madonnája: az 1505-ben festett képet a közelmúltban " megröntgenezték ", és az éjfekete háttér mögött egy szoba belseje, egy balkon párkánya és egy tájkép körvonalai bontakoztak ki.
Az olasz sajtó igazi felfedezésnek értékeli a Raffaello-képen végzett vizsgálatok eredményét.
(A vizsgálatokat egy japán napilap finanszírozta.)
Arturo Carlo Quintavalle művészettörténész a Corriere della Sera című napilapban úgy fogalmazott, hogy a firenzei Pitti palotában őrzött festmény röntgensugaras átvilágítása újraírta az itáliai művészet történelmének egyik jelentős fejezetét, de legalábbis három generáció óta kutatott talányra adott választ.
A művészettörténészi szakma a 19. század eleje óta igyekszik megfejteni, miért került éjfekete háttér A nagyherceg Madonnája (Madonna del Granduca) néven ismert festményen a gyermekét karján tartó Szűz Mária mögé.
A Raffaello által 1505 és 1507 között festett és hasonló jelenetet ábrázoló valamennyi másik képen a Leonardót idéző tájkép díszíti a hátteret.
Quintavalle többek között a berlini Staatliche Museen képtárában őrzött Madonna Terranuova és az Uffizi-képtárban látható Madonna a stigliccel című festményt említette.
Az Opificio delle Pietre Dure firenzei restaurálási központ laboratóriumban előtűnt az, amit Raffaello eredetileg festett az alakok mögé: egy szoba belseje, egy balkon párkánya, mögötte tájkép körvonalaival.
Feketével a 17. században fedték le, talán a reneszánsz eredeti megrongálódása miatt.
Erre utalna az is, hogy a festményhez használt fatábla rövidebbnek tűnik, talán később levágtak belőle egy darabot.
Az egyelőre nem dőlt el, mi legyen a fekete háttérrel, meghagyják vagy restaurálják Raffaello eredeti hátterét.
Forrás: MTI
2011-01-05 09:08:11
Molnár Attila
A víz megmutatta erejét: egy ház fala már kidőlt Kisteleken
Rokonoknál sikerült elhelyezni annak a családi háznak a lakóit, melynek leomlott az oromfala.
A külterületek épületei nagyobb veszélyben vannak, de minden alap nélküli, régi építésű, vályog vagy vert falú ház veszélyeztetett mondta el Nagy Sándor polgármester.
A nagy belvízként emlegetett 2000-eshez viszonyítva kevesebb kárt okozott a belvíz Kisteleken eddig, annak ellenére, hogy jóval több csapadék hullott az utóbb i egy évben az akkorinál.
Kisteleken 450 milliméterrel több csapadék esett, mint 2000-ben.
Sokat javított a helyzeten az idő közben kiépített csapadékvíz-elvezető rendszer.
A város illetékességi területén eddig Ópusztaszer környékén 4-5 tanya volt komolyabban érintett, de mindegyik biztonságos állapotban van.
Egy lakóingatlan vált Kisteleken veszélyessé a Sörház utcában, annak oromfala kidőlt, az ott lakókat rokonoknál sikerült elhelyezni.
Pusztaszeren egy tanya érintett komolyabban, de az sem életveszélyes állapotú.
Eddig hat házról állapították meg a szakemberek, hogy az olvadáskor összedőlhetnek.
Ezek mind alap nélkül épült vályogházak, amelyeknek a falai magukba szívták a nedvességet, ezek a fagy miatt most még tartanak, de később nem lehet sok jóra számítani.
Egyelőre a Sörház utcai lakóknak kellett elhagyniuk házukat, szerencsére ők rokonokhoz tudtak költözni mondta el Nagy Sándor polgármester.
Viszont ha további ingatlanok válnak életveszélyessé, két önkormányzati bérlakás áll rendelkezésre a városban.
A szerencsétlenséget tetézi, hogy a belvízkárra nem fizet a biztosító, így szinte lehetetlen helyzetbe kerültek, illetve kerülnek azok, akik valamilyen módon nem tudják megoldani lakhatásukat.
A tapasztalatok szerint a lakosok sem tesznek meg mindent, hogy elkerüljék a belvizes katasztrófákat például nem takarítják az árokrendszert a portájuk előtt, de van, aki egyenesen betemeti, hogy nagyobb bejárója legyen, és jobb esetben egy 110-es PVC csövet tesz be, de az első ősz után az eldugul a levelektől.
A képviselő-testület ezért december 15-én rendeletet hozott, melyben a szabálytalan ingatlantulajdonosokat a helyreállításra és a rendben tartásra való kötelezés elmulasztása után azonnal 30000 forintos bírsággal súlyt az önkormányzat, amit nem teljesítés esetén ráterhelnek az ingatlanra hangsúlyozta a városvezető.
2011-01-05 09:09:49
Martonosi János
Forgalom elterelés csőtörés miatt
A Szegedi Közlekedési Kft. (SZKT) tájékoztatása szerint a Bartók Béla tér Gyermekkórház/Lugas utca végállomás irányú trolibusz-autóbusz megállóhelyén történt vízvezeték-hálózati meghibásodás miatt a Bartók Béla tér Jósika utca és Bolyai János utca közötti szakaszán január 4-én 16:16 órától teljes útzárat rendeltek el, a járatok a megállóhelyet nem tudják használni.
A munkálatok időtartama alatt a társaság az alábbi forgalmi változást vezeti be: Trolibuszok közlekednek: 5-ös vonalon Vértó Bartók Béla tér 7-es vonalon Bakay N. u. Bartók Béla tér 9-es vonalon Makkosház Bartók Béla tér, illetve Lugas utca Vár utca között.
579 jelzéssel összevont trolibuszpótló autóbusz közlekedik: BARTÓK BÉLA TÉRÚJSZEGED, GYERMEKKKÓRHÁZ VÉGÁLLOMÁS között.
2011-01-05 09:11:39
Tudósító
Miért együnk sok banánt?
Amellett, hogy finom, egész évben kapható, ráadásul az egyik legolcsóbb energiaforrás.
A finom déligyümölcs főleg olyan helyzetekben jön jól, amikor egyszerűbb ételre és gyorsan nagy mennyiségű energiára van szükségünk: például hirtelen fogyás után, vagy láz esetén.
De táplálkozási szakértők szerint a nap bármely szakában hasznos és egészséges része a táplálkozásunknak.
A banán emellett rendkívül gazdag vitamin és ásványi anyag forrás: a benne található kálium védi csontjainkat, segít ellensúlyozni azt a kalciumveszteséget, ami a vizeletürítés miatt alakul ki, antacid-hatása megvéd a gyomorfekélytől.
Ezek mellett kevesen tudják, hogy a banánnak ráadásul még nyugtató hatása is van.
Triptofán nevű összetevőjének köszönhetően látványosan javítja a kedélyállapotot.
Forrás: Hír24
2011-01-05 09:17:22
Tudósító
Információ-elvonási tünetek jelentkezhetnek a Facebook-nemzedék tagjainál
2011-01-05 09:33:19
Tudósító
Túlélte a mínusz 17 fokos hideget
Kedvenc tévéshow-ja mentette meg az életét egy oregoni tinédzsernek, akit síelés közben magára hagytak szülei, és 9 órát töltött a mínusz 17 Celsius fokos hidegben.
Jake Denham egy esés után maradt le, miután egyik síléce örökre eltűnt a hóban.
A fiú ahelyett, hogy kétségbe esett volna, végig gondolta, mit tanácsolt a tévében a Man vs Wild, azaz az Ember a természet ellenében című show-ban példaképe, a volt deszantos Grylls, így menekült meg.
- Míg tombolt a vihar, szélcsatornát vájtam a hóba, abban vészeltem át az ítéletidőt - mondta Jake a CNN-en, de mást is tanult a műsorból.
- Grylls azt mondta, sí nyomokat kell keresni, majd azokat követni.
Már kezdtem kihűlni, a ruhám csontkeményre fagyott rajtam, de nem adtam föl!
Mivel a helikopter pilótája nem látott, addig mentem, míg a hegyi mentők rám nem akadtak.
Forrás: Blikk
2011-01-05 09:56:12
Tudósító
Öten lettek rosszul a talált italtól
2011-01-05 09:57:16
Martonosi János
Tejtámogatás részletesen
2011-01-05 10:15:53
Martonosi János
Akár 300 eurót is fizetett volna a határőrnek
Vesztegetés bűntette miatt tett feljelentést a Szegedi Határrendészeti Kirendeltség egy 48 éves szerb állampolgár ellen, aki pénzt ajánlott a határrendészeknek azért, hogy szemet hunyjanak az általa és családja által elkövetett jogsértések felett.
A férfi feleségével és fiával tegnap délelőtt jelentkezett kilépésre az országból az általa vezetett személygépkocsival.
A Röszke Autópálya-határátkelőhelyen már úgy adta át az útlevelét a magyar határrendésznek, hogy abba 50 eurót tett.
A rendőr kivetette a pénzt az úti okmányból, majd megkezdte a vizsgálatot.
Ekkor derült ki, hogy a szerb férfi azért szerette volna megvesztegetni az útlevélkezelőt, mert a saját úti okmányában hamis bélyegzők voltak, felesége túltartózkodott, míg fiának nem volt érvényes vízuma.
Amikor a rendőrök közölték a családdal, hogy előállítják őket, a szerb sofőr emelt a téten, és már 300 eurót is ajánlott a határrendészeknek, ha elnézik a jogsértéseket, és hazaengedik őket.
A határrendészek visszautasították a pénzt, majd feljelentették a sofőrt vesztegetés miatt.
Az ügyben eljáró Szegedi Nyomozó Ügyészség a 48 éves szerb férfit őrizetbe vette, míg feleségét és gyerekét a rendőrök kitoloncolták az országból.
Forrás: szegedma
2011-01-05 10:30:48
Martonosi János
Kissé csökkent a munkanélküliség
2011-01-05 10:33:48
Martonosi János
Focizás közben halt meg egy 20 éves fiatal
Rendkívüli haláleset történt kedden este, nem sokkal 8 óra előtt.
Egy 20 éves fiatal futballozás közben lett rosszul és vesztette életét.
Füzesgyarmaton a Kossuth Lajos Általános Iskola tornacsarnokában futballozó baráti társaság egyik tagja, a 20 eszetendős O. P. játék közben lett rosszul, összeesett és életét vesztette.
A fiatal sporttársai értesítették a mentőket, de azok már nem tudták megmenteni a fiú életét.
Füzesgyarmati informátoraink elmondása szerint az elhunyt fiatalnál gyermekkorában kardiális rendellenességet diagnosztizáltak, de később kigyógyult belőle, s több mint egy éve rendszeresen sportolt is.
Úgy tudjuk, tegnap délután gyengeségre panaszkodott, ennek ellenére mégis elment futballozni.
A rendkívüli haláleset körülményeit a Szeghalmi Rendőrkapitányság közigazgatási eljárás keretében vizsgálja.
Forrás: beol
2011-01-05 10:37:47
Martonosi János
Egyelőre csak szivattyúval védekeznek
Pálmonostorán a belvízmentesítést egyelőre nagy teljesítményű szivattyúkkal próbálják megoldani a faluban, így a katasztrófavédelem korábbi közlésével ellentétben nem létesítenek tározókat.
Rádiné Gémes Ildikó polgármester a Petőfi Népének elmondta: a Dongér-csatorna vízszinje a leesett nagy mennyiségű csapadék következményeként magasabban van, mint a falubeli vízelvezető árkoké, ezért az átereszeket homokzsákokkal zárták le, hogy a csatornából a víz ne folyjon vissza a község belterületére, de tározókat egyelőre nem létesítenek.
A Kopasz-legelőnél, a Kopasz-csatornánál és a Sárga major közelében lévő átereszekhez három nagyteljesítményű szivattyút telepítettek.
Ám ezeknek a hatékony működéshez minimum másfél méter mély vízben kell lenniük, így a Kopasz-legelőnél egy kétszer két méter átmérőjű, két méter mély gödröt ástak, és a szivattyút itt helyezték el.
Ezzel emelik át a több száz hektárnyi legelőt és szántót elborító, sok helyen fél méter magasan álló belvizet a Dongérba.
Azt egyelőre csak megbecsülni lehet, hogy a belvíz összesen hány házat veszélyeztet.
A polgármestertől megtudtuk: eddig huszonöt lakásból jelentettek be kárt, és három házból költöztek ki az ott lakók.
Arra nincs idő és energia, hogy felmérjük, hány ház vályog illetve vert falú.
De az biztos, hogy a hóolvadáskor sok ilyen ingatlan fog összedőlni a falak átázása miatt.
Lehet, hogy száz, lehet, hogy csak harminc.
Sok helyen repedtek a falak, csak a fagy miatt a repedések nem nőttek hetek óta.
Egy négytagú műszaki bizottság is járt nálunk, és megállapította, hogy ezek a házak komoly veszélyben vannak összegezte a súlyos problémákat Rádiné Gémes Ildikó.Forrás: baon
2011-01-05 10:45:27
Tudósító
Nem ugyanabban az évben születtek az ikrek
Egy év különbséggel - más esztendőben, más hónapban, más napon - született ikerpár az Egyesült Államokban: nem a szülés húzódott el nagyon, hanem éppen szilveszter éjén történt.
Az ikerpár kétpetéjű.
Az egy perccel idősebb lányka még 2010-ben született, az esztendő utolsó percében, öccse egy perccel később követte, ő már 2011-ben jött a világra.
Az évválasztó ikerszülés Chicagótól 130 kilométerre, Machesney Park településének kórházában történt.
Bár a gyerekeket csak január végére várták, az orvosok komplikációk elkerülése végett császármetszés mellett döntöttek.
Szilveszter estéjére ütemezték a műtétet, de nem pont éjfélre - akkorra koccintást tervezhettek.
Forrás: MTI
2011-01-05 10:46:11
Martonosi János
Változás a közétkeztetés díjában
Hódmezővásárhely Megyei Jogú Város Közgyűlése döntött arról, hogy mintegy 4,5-4,9 százalékkal emelik a nyersanyagnormákat, így emelkedik a közétkeztetés díja is a településen tudtuk meg dr. Kovács Páltól, a Hódmenza Nonprofit Kft. ügyvezetőjétől.
A képviselő testület döntött a rezsiköltségek egy részének jövedelemfüggő áthárításáról is, de várhatóan ebben még lesznek változások tájékoztatott e vezető.
A bölcsődékben így a reggeli 85 forint, a tízórai 52, az ebéd 255, míg az uzsonna 85 forintba fog kerülni.
Az óvodákban a tízórai 98, az ebéd 273, míg az uzsonna 98 forint lesz.
Általános iskolában ezek költsége 125, 328 és 125 forintra, középiskolákban a tízórai 250 forintra, az ebéd 393-ra, míg a vacsora költsége 290 forintra emelkedik.
A vezető hozzátette: az önkormányzat a teljes étkeztetési költség 55 százalékát viseli, hiszen sok alanyi jogosult, illetve sávos jogosult kap támogatást, így az étkezők több mint 40 százaléka ingyenesen jutnak az ételekhez, ők közel ezerhatszázan vannak, mintegy nyolcszázan pedig legalább 50-százalékos támogatást kapnak.
Megosztom!
|
2011-01-05 11:10:00
Molnár Attila
A felnőtt csapat nem hozta a várt eredményt, de az előkészítő remekelt
Hatodik hely helyett a kilencedikre szorult a Balástya Megye-I csapata, ezzel nincsenek megelégedve.
Vámos Péter szerint a csapat az ötödik legjobb összetételű volt eddig, de még jön az igazolási időszak.
A Balástya KSK felnőtt Megye-I-es csapata a 9. helyen zárt 21 ponttal, ami csalódás, mert a célkitűzés az volt, hogy az első hat helyen végezzék az őszi szezont.
Ami egy kicsit árnyalja ezt a képet, hogy az 5-9 helyig csak néhány pontkülönbség határozza meg a csapatok helyezését.
Egy kimagasló eredmény volt a Csongrád elleni győzelem, az erős csapatot otthonában 2-1-re sikerült verni, viszont a sándorfalvi meccsen 2-0-ra kikaptak.
Ez utóbbi meccsen egyértelműen a játékosok hozzáállásával volt probléma.
Valahogy játék közben túl gyorsan feladták a küzdelmet értékelte a történteket a Rádió 7 kisteleki Napraforgó műsorában a sportkör elnöke.
Ami miatt méltatlan ez a szereplés, az a játékos állomány, hiszen a csapat összetétele megyei szinten az első ötben van.
Többen is feltették a sportkörtől független, szegedi szakemberek is: hogy lehet az, hogy kilencedik a Balástya, ilyen jó játékosokkal.
Vámos Péter úgy fogalmazott: biztosan hibázott az edző is, de a csapat bízik a szakértelmében, így nem lesz edzőváltás.
Azt viszont még nem lehet tudni, hogy a tavaszi szezon előtt mi történik az igazolási időszakban.
Annyi támpont van, hogy akik fél éve igazoltak, azok nem játszhatnak még fél évig másik csapatban, maximum kihagyhatják a következő fél évet.
Akik egy éve igazoltak, ők elvileg elmehetnek, de most még annyira sem lehet megmondani, hogy mi fog történni, mint egy vagy két éve.
Az látszik, hogy mindenütt csökkennek a sporttámogatások, sok helyütt nem tudnak annyit sem fizetni a játékosoknak, mint eddig, így olyan helyeken is lehet elvándorlás, ahol az ember nem gondolná magyarázta.
Az ifi a 10. helyen végzett, négy pont lemaradással az ötödiktől, tehát itt is elmondható, hogy erős mezőnyben szorultak erre a helyre.
Ezt igazolja az is, hogy utolsó meccs nyerésével a hatodikak lettek volna.
Ami büszkeségre ad okot, hogy az ifiben egy kisteleki játszik, a többi mind balástyai játékos.
Az előkészítő viszont nagyon sikeres volt, az első helyen zárta az őszi szezont.
Kiemelkedő teljesítmény volt, hogy 7-1-re verték a második Szentest, de az egész szezonban 100 százalékosan teljesítettek, minden meccset nyertek.
Ez az eredmény egy négy éves kitartó edzői munka és játékosi szorgalom eredménye értékelt Vámos Péter.
2011-01-05 13:42:12
Kokovai Péter
Január 31-ig kártalanítják a Jógazda biztosított betéteseit
Az Országos Betétbiztosítási Alap (OBA) a " Jógazda " Szövetkezeti Takarékpénztár valamennyi biztosított betétesét kártalanítja január 31-ig.
A takaréknál mintegy 6500 betétes 9,8 milliárd forintja fagyott be.
Az OBA vagyona 90,5 milliárd forint, így a kártalanítás nem okoz gondot - ismertette szerdán Fekete-Győr András, az alap ügyvezető igazgatója.
A pénzintézet tevékenységi engedélyét hétfőn visszavonta a Pénzügyi Szervezetek Állami Felügyelete (PSZÁF) és kezdeményezte a takarék felszámolását.
Az OBA január 4-én megkezdte a betétesek kártalanítási folyamatát, amire 20 munkanap áll rendelkezésére.
Fekete-Győr András kiemelte: a " Jógazda " ügyfeleit már a 2011. január 1-jén életbe lépett, maximum 100 ezer eurónak megfelelő összegű biztosítás illeti meg, ami 27 885 000 forintot jelent személyenként.
A " Jógazdánál " elhelyezett betétek 80 százalékának összege nem éri el az 1 millió forintot.
Néhány tízmilliós értékben vannak olyan nagyon régi bankbetétek is, amelyek még állami garanciát élveznek.
Jó néhány - az MTI információi szerint 12 - önkormányzat pénze is befagyott, ami azért gond, mert az ő betéteik nem biztosítottak.
MTI
2011-01-05 13:51:14
Juhász Éva
December havi` díjazott` sebességrekordok
2010. december 11-én, a 47-es számú főúton, lakott területen kívül, 193 km/h-t mért a traffipax berendezés az alábbi gépjármű elhaladtával, míg a megengedett legnagyobb sebesség 90 km/h. 200.000 Ft a közigazgatási bírság összege, mivel 103 km/h-val lépte túl a megengedett sebességet.
2010. december 10-én 183 km/h sebességgel közlekedett Hódmezővásárhelyen, lakott területen kívül egy gépjármű, a megengedett 90 km/h helyett.
93 km/h-val lépte túl a megengedett legnagyobb sebességet.
A közigazgatási bírság összege 200.000 Ft. 2010. december 23-án, Foktő-Kisfoktő településen, lakott településen belül rögzítette a traffipax a megengedett 50 km/h helyett 135 km/h-val közlekedő járművet.
85 km/h a sebességtúllépés mértéke, a közigazgatási bírság 300.000 Ft. 2010. december 16-án, Ukk településen, lakott területen belül, a megengedett 50 km/h sebesség helyett 142 km/h sebességgel közlekedett egy gépjármű.
A megengedett legnagyobb sebességet 92 km/h-val lépte túl.
A közigazgatási bírság összege 300.000 Ft. 2010. december 13-án 137 km/h sebességgel közlekedett Százhalombattán, lakott területen belül egy gépjármű, a megengedett 50 km/h helyett.
87 km/h-val lépte túl a megengedett legnagyobb sebességet.
A közigazgatási bírság összege 300.000 Ft. forrás: ORFK Szóvivői Iroda
2011-01-05 13:53:58
Kokovai Péter
Vasárnap megyei és országos kisebbségi választás lesz
2011-01-05 13:54:45
Juhász Éva
Lezárult az ünnepkör
Véget értek az ünnepek és közeledik január 6-a, Vízkereszt napja.
Hagyományosan ekkor bontjuk le a karácsonyfákat.
Az ASA idén is elszállítja a fákat az utcai konténerek mellől.
Január hatodika egyrészt Vízkereszt napja másrészt a Karácsonyi ünnepkör zárása.
Ekkor bontjuk le általában a Karácsonyfákat.
Az ASA Köztisztasági Kft. idén is elszállítja a tűlevelű fákat, ezért arra kéri a lakosságot, hogy tegyék ezeket az utcán kihelyezett szeméttárolók mellé a rendszeres begyűjtési napokon..
A balesetek elkerülése érdekében fontos, hogy a fákat ne a járdákon és az úttesten helyezzék el.forrás: hodmezovasarhely.hu
2011-01-05 14:07:02
Kokovai Péter
Meghalt az öt mérgezett férfi egyike
Életét vesztette a kórházban egy férfi azon öt mérgezett közül, akik ismeretlen folyadékot ittak hétfőn Örményesen, mert azt hitték, hogy alkohol értesült az Objektív Hírügynökség a megyei Rendőr-főkapitányság sajtószolgálatától.
Gondatlanságból elkövetett életveszélyt okozó testi sértés miatt indult eljárás a fegyverneki rendőrőrsön kedden tett bejelentés kapcsán.
Hétfőn egy 42 éves férfi a házuk előtti árokban két műanyag flakont talált, amiben feltételezték, hogy alkohol (bor) van, és az este folyamán négy társával megitták.
Az éjszaka rosszul lettek, ekkor hívták ki az orvost, aki a bejelentést is tette.
Az öt fő közül kettő eszméletlen állapotban volt a járőrök kiérkezésekor.
Mind az öt férfit mentővel vitték kórházba.
A 42 és 39 éves férfi súlyos életveszélyes, míg a másik 3 társuk (41, 45, 53 éves férfiak) súlyos állapotban voltak.
Egyikük - a 42 éves örményesi férfi - az éjszaka folyamán belehalt sérüléseibe.
Forrás: Objektív Hírügynökség
2011-01-05 14:22:26
Juhász Éva
Halálos baleset Szentes és Szarvas között
2011-01-05 14:28:09
Juhász Éva
Minimális apadás kezdődött a Tisza középső szakaszán
Megindult az apadás a Közép-Tiszán és mellékfolyóin, miután az elmúlt napon nem hullott a vízgyűjtőkön jelentősebb mennyiségű csapadék; a vízszint naponta 3-10 centiméterrel csökken közölte a területi vízügyi igazgatóság védelemvezetője szerdán.
Lovas Attila vízügyi igazgató hozzátette: a Tisza középső szakaszáról parti jeget és jégzajlást is jelentettek.
Az elkövetkezendő napokban a jégzajlás kismértékű erősödésével kell számolni.
A jég a reggeli jelentések szerint 3-8 centiméter vastag.
A Zagyván kisebb megszakításokkal áll a jég.
A Hortobágy-Berettyón az apadás miatt elsőfokúra mérsékelték az árvízvédelmi készültséget a Mezőtúr és Túrkeve közötti szakaszon.
Az igazgatóság működési területén 304 kilométer hosszon tartanak fenn harmadfokú árvízvédelmi készültséget, döntően a Tisza két partján Doba és Lakitelek, illetve Fegyvernek és Csongrád között.
A tartós hideg és a jégképződés miatt továbbra is elsőfokú, jeges árvíz elleni készültség van érvényben a Tisza-tó mentén.
A szolnoki Tiszaligetet védő körtöltésen továbbra is harmadfokban védekezik a városi önkormányzat, 24 órás figyelőszolgálatot látnak el.
Az őrházaknál, a szolnoki Gutenberg téren, a tiszaburai templomnál, valamint a tószegi belterületen jelentkező szivárgó vizeket és fakadóvizeket folyamatosan szivattyúzzák.
A tavaly tavaszi-nyári árvíz során a szolnoki Milléren kialakult buzgár miatt kiépített ellennyomó medencék között megnövekedett az átszivárgás, ezért a védelem erősítésére 400, homokos kaviccsal töltött zsákot építettek be.
A Zagyva apadó vízállásának köszönhetően több zsilipet megnyitottak a belvízcsatornák vízszintjének csökkentésére.
A Közép-Tisza vidékén a vízzel elöntött területek nagysága továbbra is mintegy 525 négyzetkilométer.
A szivattyútelepek kedden összesen 2,8 millió köbméter vizet emeltek át a befogadókba.
Az árvíz és a belvíz ellen az igazgatóság szervezésében 922-en védekeztek.forrás: szegedma.hu
2011-01-05 14:38:22
Juhász Éva
Tavaly megugrott a külföldre készülő egészségügyi dolgozók száma
2011-01-05 14:45:48
Juhász Éva
Nyílt lábszártörés: busz ment át rajta
Nyílt lábszártöréssel szállították kórházba azt a férfit, akinek lábán átment egy busz szerdán a déli órákban, Kecskemét központjában.
Egy induló busz átment mindkét lábán annak az 50 év körüli férfinak, aki megcsúszott és elesett szerdán háromnegyed egy körül a kecskeméti buszpályaudvaron.
A férfit nyílt lábszártöréssel szállították kórházba.
A rendőrség vizsgálja a baleset körülményeit. forrás: hirtv.hu
2011-01-05 15:05:13
Juhász Éva
Roma fórumnak adott otthont a Megyeháza
A települési, a helyi kisebbségi és a megyei önkormányzat együttműködésének fontosságát hangsúlyozták a résztvevők az V. Roma Fórumon.
Az eseménynek az újszegedi Rendezvényház adott otthont.
A rendezvényen a 18 megyei cigány kisebbségi önkormányzat vezetői számoltak be elvégzett feladataikról, eredményeikről és nehézségeikről.
Akik szeretnének értékes tagjai lenni egy közösségnek, el kell fogadniuk annak írott és íratlan szabályait, együtt kell gondolkodniuk vele, ugyanakkor járnak nekik ugyanazon jogok és lehetőségek is mondta el köszöntőjében Vízhányó Ferenc, a Csongrád Megyei Közgyűlés alelnöke.
Hangsúlyozta, hogy bízik abban, hogy sikerül folytatni az elmúlt években közösen végzett munkát.
A munkahelyteremtés és az oktatás területén van szükség a legnagyobb előrelépésre így látja Gémes László, a Csongrád Megyei Közgyűlés Egészségügyi, Szociális és Kisebbségi Bizottsága elnöke, aki a mai eseményt összehívta.
Kezdeményezi majd, hogy a jobb érdekképviselet és eredményesebb együttműködés érdekében a testületbe tanácskozási joggal, külsős tagként kerüljön be a Csongrád Megyei Cigány Területi Kisebbségi Önkormányzat képviselője.
Csongrád Megye Önkormányzata az elmúlt 4 évben több mint 12,5 millió forinttal segítette a megyében élő kisebbségi önkormányzatokat, szervezeteket, elindította a roma fiatalok továbbtanulását segítő ösztöndíjprogramot, támogatta a Csongrád Megyei Cigány Területi Kisebbségi Önkormányzat működését és kulturális rendezvényeik megvalósítását is segítette például amatőr roma festőművészek kiállításának adott otthont a Megyeháza.
Tavaly kisebbségi tanácsnokot is választottak, Károlyi Sándor személyében, aki a közgyűlési elnök munkáját tanácsaival továbbra is segíti. forrás: Csongrád Megyei Közgyűlés Sajtószolgálata
2011-01-05 15:07:29
Kutasi Roland
Hétfő óta a vásárhelyi polgármesteri hivatalban működik az integrált kormányzati ügyfélszolgálat.
A kormányablakban ma B. Nagy László kormánymegbízott tett látogatást, aki elmondta: az új rendszerrel a kormányzat szeretné hatékonyabbá és gyorsabbá tenni mind a vállalkozások, mind a lakosság kiszolgálását, így egy ablaknál, egy helyen intézhetnek el olyan ügyeket, amelyeket eddig több nap alatt, esetleg több településen oldhattak csak meg.
Fotóriporttal, hangfelvételekkel!
A kormánymegbízott elmondta: pozitív tapasztalatokat szereztek mind Vásárhelyen, mind Szegeden.
Sokan szociális ügyekkel keresték meg munkatársaikat, de földhivatali kérdésekben is sikerült segítséget nyújtania a kormányablak dolgozóinak.
Vannak olyanok is tette hozzá B. Nagy László, akik csak azért keresték fel a kormányablakot, hogy saját szemükkel is meggyőződhessenek az itt folyó munkáról, illetve megtudhassák, miben kaphatnak itt segítséget.
Az ügyfeleket megkérdezik véleményükről, amelyet fontosnak tartanak, hiszen a kormányzat célja, hogy a kormányablakokkal egy szerethetőbb, gyorsabb közigazgatást tudjanak megvalósítani.
A háttérmunka nem ért véget szögezte le a kormánymegbízott, hiszen 2013 végéig valamennyi kormányzati hivatali munkát be fognak csatolni a kormányablakokba, és ehhez már készen is állnak a bővítési tervek, és erre a többi hivatalnak most kell felkészülni.
A kormányablakok munkatársai alapos, mindenre kiterjedő felkészítésen és szigorú vizsgákon estek át mondta el dr. Hajdú Zsuzsanna, a Csongrád Megyei Kormányhivatal integrált ügyfélszolgálati osztályvezető-helyettese.
Pozitívan állnak az ügyfelekhez, és mindenben minél gyorsabban a legpontosabb tájékoztatást, illetve ügyintézést biztosítják számukra.
Az osztályvezető-helyettes kiemelte: a vásárhelyi kormányablak nemcsak a vásárhelyieknek jelent könnyebbséget, hiszen a kistérség valamennyi településének polgára itt intézheti el ügyeit.
A vásárhelyi polgármesteri hivatal és a kormányablak bár elkülönülten végzi tevékenységét, mégis, ha ez szükséges, segítik egymás munkáját tájékoztatott dr. Korsós Ágnes főjegyző, aki hozzátette: a kormányablak munkatársai közül ketten korábban a vásárhelyi hivatal dolgozói voltak, így van helyismeretük, és ha segítségre van szükségük, személyes kapcsolatrendszerük is könnyíti az ügyfelek minél gyorsabb kiszolgálását.
A vásárhelyi kormányablak munkanapokon reggel nyolctól este nyolc óráig várja az ügyfeleket a vásárhelyi polgármesteri hivatal földszint 18-as irodájában.
A KORMÁNYABLAK ÜGYKÖREI: 1.
Ügyfélkapu létesítése, elektronikus kapcsolattartással összefüggő felvilágosítás, tájékoztatás.
2. Biztosítási jogviszonyt (TB) lekérdező szolgáltatás.
3. Ingatlan-nyilvántartásból az ingatlanok adatainak megismerése nem hiteles és elektronikusan hitelesített tulajdoni lap másolat és térképmásolat lekérdezésével.
4. Utazási költségtérítés igénylése egészségbiztosítási ellátáshoz.
5. Gyorsforgalmi közúthálózat kártalanítási eljárás kezdeményezése.
6. Szabálysértési méltányossági eljárás indítása.
7. Egyéni vállalkozói tevékenység bejelentése, megszüntetése, adatváltozás bejelentése.
8. Tájékoztatás az egyéni vállalkozói igazolvány igényléséről.
9. Tájékoztatás hatósági bizonyítvány igényléséről.
10. Anyasági támogatás igénylése.
11. Családi pótlék igénylése.
12. Gyermekgondozási segély igénylése.
13. Gyermeknevelési támogatás igénylése.
14. Tájékoztatás terhességi-gyermekágyi segély igényléséről.
15. Tájékoztatás a gyermekgondozási díj igényléséről.
16. Tájékoztatás a Magyar igazolványok, Magyar hozzátartozói igazolványok által biztosított diákkedvezmények bejegyzésére, visszavonására irányuló eljárásról.
17. Tájékoztatás a Magyar igazolványok, Magyar hozzátartozói igazolványok által biztosított pedagógus és oktatói kedvezmények bejegyzésére, visszavonására irányuló eljárásról.
18. Tájékoztatás a Magyar igazolvány és Magyar hozzátartozói igazolvány igényléséről.
19. Tájékoztatás bemutatott külföldi okiratok elfogadhatóságának elbírálásáról, amennyiben nem magyar állampolgár kíván Magyarországon házasságot kötni, vagy bejegyzett élettársi kapcsolatot létesíteni.
20. Tájékoztatás Magyarországon élő magyar állampolgár, hontalan, illetőleg a menekültként elismert személy külföldön történő házasságkötéséhez, bejegyzett élettársi kapcsolat létesítéséhez szükséges tanúsítvány kiadásáról.
21. Tájékoztatás külföldi állampolgár Magyarországon történő házasságkötéséhez, bejegyzett élettársi kapcsolatának létesítéséhez szükséges tanúsítvány bemutatása alóli felmentés kiadásáról.
Arnay
2011-01-05 15:35:38
Kodácz Csengele
Idén minden jobb lesz
Az elmúlt év nehéz volt a Csongrád Megyei Önkormányzat életében, jövőképük azonban optimista.
A Rádió 7 Napraforgó című műsorának vendége volt Magyar Anna országgyűlési képviselő, a Csongrád Megyei Közgyűlés elnöke.
Magyar Anna, országgyűlési képviselő, a Csongrád Megyei Közgyűlés elnöke elmondta, hogy az elmúlt négy év, különösen a 2010-es év nehéz volt a megye életében.
Hiszen 4,3 milliárd forinttal kevesebb pénzből kellett gazdálkodniuk a korábbi évekhez képest.
Ez a megszorítás az elmúlt évet érintette a legsúlyosabban, hiszen tavaly csaknem 1 milliárd forintot vontak el a Csongrád Megyei Önkormányzattól.
A csökkentett költségvetés az önkormányzat által fenntartott intézmények működésre is alig volt elegendő, így a fejlesztések finanszírozását más módon kellett kivitelezniük.
A korábbi években és idén is az energetikai és informatikai fejlesztéseket helyezik előtérbe, hiszen ezek lényeges költségmegtakarító megoldást is jelentenek.
Fejlesztések kivitelezésére pályázat során nyert támogatásokat használtak és használnak.
Magyar Anna országgyűlési képviselőként a Parlament Költségvetési Bizottságának tagja.
Nagy örömnek könyveli el, hogy az Ópusztaszeri Nemzeti Történeti Emlékpark működtetésére 300 millió forintos támogatást kap, amire az elmúlt években nem volt példa.
A Csongrád Megyei Önkormányzatnak többek mellett egyik fontos feladata, a közoktatás.
Számos oktatási intézmény működtetését végzik.
Pár nappal ezelőtt vették át a vásárhelyi Szivárvány Szakosított Szociális Otthon működtetési feladatát.
Az elnök asszony kiemelte: az említett intézmény megfelelő állapotban van, így most nem a fejlesztése, hanem az általuk működtettek intézmények közé való beintegrálása a legfontosabb cél.
2011-ben a Csongrád Megyei Önkormányzatnak legfontosabb feladata a munkahelyteremtés támogatása.
Céljuk a munkanélküliség csökkentése mellett, a fiatalok Magyarországon tartása, illetve az itthoni boldogulásuk megteremtése.
Kodácz Csengele
2011-01-05 15:36:36
Juhász Éva
Legfeljebb hószállingózás várható, éjjel mínusz 10 fok is lehet
Kezdetben túlnyomóan borult, párás időre számíthatunk, majd többfelé felszakadozik, csökken a felhőzet.
Csütörtökön a Dunántúl és az Alföld nagy részén több-kevesebb napsütés várható, késő délutántól azonban megnövekszik a felhőzet.
Másutt végig jobbára borult, párás idő valószínű.
Szerdán legfeljebb hószállingózás lehet, csütörtökön a borult tájakon hószállingózás, ónos szitálás, gyenge ónos eső is előfordulhat.
A déli, délkeleti szél éjszaka a Kisalföldön, csütörtökön már többfelé megerősödik.
A legalacsonyabb éjszakai hőmérséklet szerdán -5, -10 fok között alakul, de a derült, hóval borított helyeken ennél hidegebb is lehet.
A legmagasabb nappali hőmérséklet csütörtökön többnyire 1, 6, a borult, párás tájakon 0, -4 fok között várható.
A Brit-szigetek felett ciklon örvénylik, hatására Nyugat-Európában jobbára borult az ég, északon havazik, délebbre eső esik.
Ugyancsak változékony az idő a Kelet-európai-síkságon, ahol sekély légörvény okoz havazást.
A Kárpátoktól keletre anticiklon húzódik, ennek ellenére a legtöbb helyen borult, párás, néhol ködös idő a jellemző, csak néhol szakadozik fel a felhőzet.
A kontinens nagy részén továbbra is téli idő van.
A leghidegebbet északon, északkeleten mérik, ott a csúcshőmérséklet -10 fok körül, helyenként -15 fok alatt alakul.
Ezzel szemben Nyugat-Európában 0, +7, a déli tájakon 8, 16 fokig emelkedik délutánonként a hőmérséklet.
A Kárpát-medence fölé csütörtök estig erősödő déli áramlással egyre enyhébb léghullámok érkeznek, már több-kevesebb napsütésre is kilátás van.forrás: hvg.hu
2011-01-05 15:46:46
Antal Sándor
Közel 11 milliót követelnek a volt képviselők
Az előző ciklus képviselői elmaradt tiszteletdíjukat követelik Mindszenten, ahol a város tartozása már, így is közel 200 millió forintra rúg.
Az ügy rendezésére egy megbeszélésre hívták össze a volt grémium tagjait, akik közül többen továbbra sem mondanak le pénzükről.
Hangbejátszással!
Az átadás-átvétel során derült ki, hogy milyen Mindszent anyagi helyzete kezdte a szerdai sajtótájékoztatót Kőhalmi Istvánné alpolgármester, aki elmondta, hogy a település közel 200 millió forintos adóssággal küzd, melynek rendezésére a képviselő-testület a bevételek növelését és a kiadások csökkentését tűzte ki célul.
Az egyik ilyen tartozás az előző ciklus képviselőivel szemben van, ugyanis a tiszteletdíjakkal vannak elmaradva.
Az ügy rendezésére egy megbeszélésre hívtuk össze a volt képviselőket és kértük meg őket, hogy az önkormányzat anyagi helyzete miatt mondjanak le a díjakról, ami már meghaladja a 11 millió forintot fogalmazott a szerdai sajtótájékoztatón Kőhalmi Istvánné, aki hozzátette: a decemberi megbeszélésen a 13 képviselő közül tízen jelentek meg.
Többen is követelték az elmaradt díjakat, de voltak, akik lemondtak róla fogalmazott az alpolgármester.
Egyes képviselők tiszteletdíja havonta 72200, míg másoké 55100 forint volt.
Mindszent jelenlegi képviselő-testülete az első döntések között törölte el a képviselői tiszteletdíjakat, azaz a jelenlegi testület, úgy dolgozik a városért, hogy egyetlen forintot sem kapnak derült ki a sajtótájékoztatón.
Kőhalmi Istvánné a mindszenti polgárok nevében még egyszer arra kéri a korábbi ciklus valamennyi képviselőjét, hogy mondjanak le arról a tiszteletdíjról, amit az ő irányításuk alatt csőd közeli helyzetbe kerülő település nem fizetett ki számukra, és ezzel is segítsék város talpon maradását.
2011-01-05 16:00:49
Juhász Éva
Történelmi csúcson az élelmiszerek világpiaci ára
2011-01-05 16:02:13
Juhász Éva
Dr. Lázár János közleményben reagált a volt képviselők követelésére
Mint korábban megírtuk, Mindszent alpolgármestere rendkívüli sajtótájékoztatót tartott, melynek kapcsán, a mindszenti volt képviselők követelésére dr. Lázár János országgyűlési képviselő a következő közleményben válaszol.
Dr. Lázár János közleménye: Megdöbbenéssel értesültem, hogy Mindszent korábbi képviselői jelentős összegű pénzügyi követeléssel álltak elő a csődközeli önkormányzattal szemben.
Arra kérem Őket, mondjanak le a ki nem fizetett tiszteletdíjukról és minden egyéb elmaradt juttatásról, ezzel is segítve a települést, amelynek szolgálatára korábban felesküdtek.
Úgy gondolom abban, hogy jelenleg Mindszentnek közel 200 milliós hiánya van, a korábbi testület minden tagjának súlyos felelőssége van.
Olyan önkormányzatot hagytak maguk után, amely jelentős működési nehézségekkel, komoly adóssággal küzd, és ahol a Csongrád Megyei Főügyészség jelenleg is különösen nagy kárt okozó csalás és más bűncselekmények miatt nyomozást folytat.
Amennyiben a mindszenti önkormányzat közel kétszáz milliós hiány mellett elmaradt képviselői tiszteletdíjakra fordítja az adófizető polgárok pénzét, országgyűlési képviselőként nem tudom garantálni, hogy a jövőben a települést a Magyar Kormány támogatni fogja.
Dr. Lázár János Országgyűlési képviselő
2011-01-05 16:18:23
Juhász Éva
Még közel három héten keresztül, január 23-ig látogatható a világhírű fotográfus, Lucien Hervé alkotásait felvonultató tárlat a hódmezővásárhelyi Emlékpontban.
Az Elkán László néven, Vásárhelyen született fotóművész regényes életútját bemutató sorozat zárásaként Hervé művészpályáját mutatjuk be a Le Corbusier-vel történő megismerkedésétől kezdődően.
A második világháborút követő útkeresésben 1949 fordulópont Lucien Hervé életében.
Egy decemberi napon Hervé egy barátja Marseille-ben megnézte Le Corbusier épülőfélben lévő lakóházát, az Unité d` Habitationt és javasolta, hogy okvetlenül fotózza le az épületet.
Hervé másnap már le is utazott Marseille-be, ahol egyetlen nap alatt 650 képet készített az építkezésről.
A fotókból egy sorozatot ismeretlenül elküldött Le Corbusier-nek, akitől az alábbi választ kapta: Tisztelt Uram!
Tanulmányoztam a l` Unité d` Habitationról készített fotósorozatát.
Engedje meg, hogy kifejezzem legőszintébb elismerésemet kitűnő munkájáért.
Önnek építészlelke van.
Párizs, 1949. december 15-én Le Corbusier E véletlen témaválasztás, és az azt követő találkozás Le Corbusier-vel új fordulatot hozott Hervé munkásságban: építészeti fotós lett.
Döntően Le Corbusier, valamint kora legjelentősebb építészeinek, többek között Alvar Aalto, Marcel Breuer, Walter Gropius, Pier Luigi Nervi, Richard Neutra, Oscar Niemeyer, Kendzó Tange munkáit örökítette meg.
Hervé újszerű és zseniális` kameralátása` új megvilágításba hozta az épületeket; Le Corbusier azt mondta róla, hogy e fotókon keresztül maga is jobban megismeri épületeit.
1949-től kezdve több mint másfél évtizeden keresztül 1965-ben bekövetkezett haláláig dolgozott Le Corbusier-nek, akinek minden művét szisztematikusan végigfotózta.
Az hervéi életmű közel félmilliós anyagából, mintegy 17 ezer felvétel tanúskodik a svájci születésű építész munkásságáról, melyek kiállítások és könyvek tucatjaiban jelentek meg.
A` munkaadó` mester és barát halálával egyidőben, sclerosis multiplexet diagnosztizáltak Hervénél.
Bár egy időre fel kellett hagynia az aktív fotózással, de súlyos betegségében is kivételes életerő és alkotókedv jellemezte: könyveket írt és szerkesztet, kollázsokat készített, saját maga rendezte kiállításaival járta a világot.
Állapotának javulásával ismét kamerát ragadt, és egészen 97 éves korában bekövetkezett haláláig aktívan alkotott.
Kortársai és ismerői mondták róla, hogy akkor is kereste a témát és a kompozíciót, amikor nem volt nála fényképezőgép.
` Elég két behajlított ujj, amivel egy egyszerű fényképezőgép lencséjének a formáját utánozzuk, hogy körülzárjuk a színek és formák harmonikus kapcsolatrendszerét.
` vallotta Lucien Hervé.
A múlt század utolsó évtizedében számos díjjal és elismeréssel tüntették ki, a világháború során kifejtett ellenállási tevékenységéért pedig a Francia Becsületrend lovagjává ütötték.
Denys Lasdun angol építész mondta Hervéről, hogy építészeti fotóinak megismerése óta nem lehet többé úgy fényképezni, mint azelőtt.
Hervét azonban nem lehet beskatulyázni, mint épületfotós.
Érdeklődése nem csupán a modern és a régi korok építészetére terjedt ki, hanem rendkívüli érzékenységgel és hihetetlen meglátással fényképezte az élet hétköznapi, drámai vagy hangulatos helyzeteit.
Az Emlékpont január 23-ig megtekinthető időszaki kiállításán megjelennek az hervéi életmű legjelentősebb alkotásai: Le Corbusier világhírű épületei, a párizsi UNESCO székház, az indiai nyomornegyedek mindennapjai, valamint egy Lucien Hervé által készített, a vásárhelyi Tornyai János Múzeumnak adományozott kollázs is.
Elek András az Emlékpont közönségkapcsolati munkatársa
2011-01-05 16:23:08
Juhász Éva
Oltják a lakosokat a belvízzel elöntött Újfehértón
2011-01-05 16:49:57
Juhász Éva
Január végén lesz a ' ' mindszenti beteg ' ' ügy következő tárgyalása
Mint korábban hírül adtuk, a mindszenti beteg ügy néven elhíresült eset kapcsán áprilisban a másodfokú bíróság új eljárás lefolytatására kötelezte az első fokon eljáró testületet, rámutatva az addigi eljárás hibáira.
A Csongrád Megyei Bíróság hatályon kívül helyezte azt az elsőfokú ítéletet, amelyik elmarasztalta volna a hódmezővásárhelyi kórház orvosát.
Dr. Császár Ildikó ügyvédjét, dr. Kriveczky Györgyöt az ügy jelenlegi állásáról kérdeztük.
Időközben november végén volt már egy kétnapos tárgyalás, amelyen ismét furcsaságot kellett tapasztalnom kezdte az ügy ismertetését az ügyvéd.
Mint mondta: a megyei bíróság előírta, hogy ismét hallgassanak meg tanúkat, felsorolták, hogy kiket, illetve, hogy mely tanúk vallomását kell felolvasni.
A megyei bíróság azt is előírta, hogy a tanúvallomások elhangzása és felolvasása után kell a megidézett szakértőknek véleményt mondani.
Dr. Kriveczky György tájékoztatása szerint a tárgyalás nem az előírtaknak megfelelően történt: a szakértőket csak az első napra idézték meg, és csak az aznap meghallgatott tanúk után nyilatkoztatták őket.
A második napon a szakértők már nem voltak jelen, ám felolvasásra kerültek olyan fontos tanúvallomások is, melyek tükrében kellett volna a szakértői véleményeket megtenni tette hozzá az ügyvéd.
Dr. Kriveczky nem értette azt sem, hogy nem lett szakértőként kirendelve az a doktor sem, akinek a pártatlanságához nem fér kétség, viszont megalapozott szakértői véleményt terjesztett elő, melyben több új elem is fellelhető.
Jelenleg várják a következő tárgyalást, amely január 27-én lesz, mivel a budapesti igazságügyi orvosszakértői intézet szakértője adatok hiányában nem tudta szakértői véleményét előterjeszteni, így elhalasztották a tárgyalást.
` Ez a szakértő védencemre vonatkozóan teljesen megalapozott álláspontot terjesztett elő, miszerint a doktornő nem követett el szabályszegést.
A konzulensként bevont professzor szintén ugyanezt támasztja alá.
Jelenleg az ő kettejük szakértői véleményére várunk` zárta mondandóját az ügyvéd.
Megosztom!
|
2011-01-05 16:58:00
Juhász Éva
Az energia hivatal felfüggesztette az Emfesz gázkereskedelmi engedélyét
A Magyar Energia Hivatal (MEH)) a január 5-én kelt határozatában felfüggesztette az Emfesz (Első Magyar Földgáz-és Energiakereskedelmi és Szolgáltató) Kft. földgáz kereskedelmi működési engedélyét 2011. január 13-án reggel 6 órakor kezdődően 90 napra - közölte a MEH.
A közlemény rögzíti, hogy az Emfesz Kft. fogyasztóinak földgázzal való folyamatos ellátása biztosított.
Az Emfesz Kft. valamennyi felhasználójának ellátása érdekében a földgázipari tevékenység folyamatos végzésére a MEH más földgázkereskedőt, illetve egyetemes szolgáltatói engedélyest jelöl ki a kellő földgázforrással rendelkező engedélyesek közül 2011. január 13-án reggel 6 órakor kezdő gáznaptól.
Az Emfesz december 22-én jelentette be, hogy egy vevői csoport mintegy hárommilliárd forint tartozása miatt kormányzati segítséget kért, és a kialakult helyzetről tájékoztatta a Magyar Energia Hivatalt.
Kormányzati segítségként a földgáz utólagos kifizetésének lehetőségét kérték, hogy ne kelljen előfinanszírozni a vásárolt gázt.
A két ünnep között az Emfesz már miniszterelnöki megbízott kinevezését kérte, de erre nem kaptak választ - mondta Gallyas Igor szerdán az MTI kérdésére.
Hozzátette, annyit tudnak, amennyit Bencsik János, a Nemzeti Fejlesztési Minisztérium államtitkára a Hír TV egyik műsorában mondott: nem kap állami segítséget az Emfesz. forrás és teljes cikk: MTI
2011-01-05 17:19:19
Juhász Éva
A városi igények orvoslása kiemelt feladat Csongrádon
Nehéz éven van túl Csongrád, a 2011-es év feladata befejezni a megkezdett beruházásokat, és csökkenteni az adósságokat fejtette ki dr. Kőrösi Tibor polgármester, akit az idei és a későbbi évek terveiről is kérdeztünk.
A 2010-ben rohamléptekkel megindult beruházások javarészt nem teremtettek új munkahelyet.
Sok helyen találtunk alultervezettséget fejtette ki a polgármester.
Ezek mellett voltak olyan megkezdett beruházások is iskolák, orvosi rendelők, melyeket be kell fejezni, ám a pótmunkák többletköltséget rónak a költségvetésre.
A város költségvetése 4-4,5 milliárd forint.
A jelenlegi adósságállomány 1,8 milliárd volt az a feladatunk, szembesülve a nehéz helyzettel, hogy kivezessük belőle a várost tette hozzá.
Amikor az örökségül kapott feladatokat befejezzük várhatóan május-június környékén, már dolgozzunk a befektetők keresésén olyan projekthez, amelyek munkahelyet is teremtenek.
Illetve a felhalmozódott városigényeket is ki kell elégíteni: az uszoda felújítása tartozik ide többek közt. Azt is orvosolni kell, hogy bár Csongrád a vizek városa sok úszni nem tudó gyermek van.
A polgármester azt is kiemelte, hogy rendbe kell tenni a termálkút-projektet is, hogy egy városrész olcsóbban kapja a hőenergiát.
A gyógyturizmus révén a Széchenyi- tervbe is bekapcsolódhatnak, hiszen ehhez vannak adottságaik: a termálvíz és a gyógyvíz.
Ez munkahelyet is teremtene.
` Idáig igazgatóként a város ifjabb lakosságát szolgáltam, az intézménynek, amit magam után hagytam nincsenek adósságai.
A városból is egy jól működő, adósságok nélküli települést kell létrehozni.
Hasonló fejlődést szeretnék` zárta a polgármester.
Megosztom!
|
2011-01-05 17:34:26
Juhász Éva
Rendet teremt a kormány a roma közalapítványok között
A kormány a közpénzekkel történő felelős gazdálkodás érdekében felülvizsgálta az általa alapított közalapítványok és alapítványok működését, és a felülvizsgálat eredménye alapján döntött bizonyos alapítványok megszüntetéséről, illetve átalakításáról - közölte a Közigazgatási és Igazságügyi Minisztérium.
Harmincöt megszüntetett alapítvány feladatait nonprofit gazdasági társaságok és központi költségvetési szervek veszik át - olvasható a tárca közleményében.
A változások átláthatóbbá, takarékosabbá és ellenőrizhetővé teszik a roma integrációra szánt támogatások felhasználását.
A Gandhi Közalapítvány - illetve az általa működtetett pécsi Gandhi Közalapítványi Gimnázium és Kollégium - biztonságos és törvényes működtetése érdekében átalakul.
Az alapítvány 2004 óta súlyos működési zavarokkal küzd és immár két éve határozatképtelen.
A 27 alapítónak, szervezetnek és magánszemélynek évek óta nem sikerült érvényes alapító okirat módosítást elfogadnia.
A kormány ezért úgy döntött, hogy megkeresi azt a szervezeti formát, mely a nemzeti értéket képviselő gimnázium működését biztosítani tudja.
A közalapítvány átalakításának előkészítősében a kormány minden érintettet be kíván vonni.
Ezen kívül a kormány felhívja a Kormányzati Ellenőrzési Hivatal elnökét, hogy a Gandhi Közalapítványnál, rendeljen el soron kívüli ellenőrzését és az annak eredményéről készült jelentést terjessze a kormány elé.
A Magyarországi Cigányokért Közalapítvány (MACIKA) megszűnik.
A szervezet kizárólag költségvetési forrásból működött, ezért a közalapítványi forma fenntartása nem indokolt.
A közalapítvány fő feladatát, a roma ösztöndíj program működtetését a Wekerle Sándor Alapkezelő veszi át, ahol 2011-ben az elmúlt húsz év legnagyobb összegű forrása áll rendelkezésre roma ösztöndíjakra.
Megszűnik a Magyarországi Nemzeti és Etnikai Kisebbségekért Közalapítvány is, de az általa ellátott feladatok nem.
A közalapítvány által eddig kezelt pályázatok 2011-ben is elérhetőek, sőt az eddiginél magasabb támogatási összegekkel szintén a Wekerle Sándor Alapkezelőnél.
Az alapkezelő legfontosabb feladata egy hatékony pályázati rendszer működtetése, amely a kormányprogramnak megfelelően biztosítja a hazai költségvetési források átlátható, gyors és hatékony felhasználását, és a lehető legjobb projektek megvalósulását.
Az alapkezelő készíti elő és bonyolítja le a KIM-hez rendelt, hazai költségvetési forrásból megvalósuló egyházi, nemzetiségi, kisebbségi és társadalmi felzárkózással kapcsolatos pályázatokat. forrás: inforadio.hu
2011-01-05 17:57:17
Juhász Éva
Tömegsír-feltárások a Vajdaságban is
Az 1944-es tömegsírok felkutatására alakult állami bizottság munkájának súlypontja az idén Vajdaságra tevődik át.
Az állami bizottság képviselőit fogadta Egeresi Sándor a Vajdasági Képviselőház elnöke és Pásztor István, a tartományi kormány alelnöke.
Vajdaság minden eszközzel segíteni fogja az 1944-es tömegsírok felkutatására alakult állami bizottság munkáját.
Az idén hivatalosan megkezdődhet a tartományban is az ártatlan áldozatokat, köztük a magyarokat rejtő tömegsírok megjelölése és lehetséges az áldozatok exhumálása is.
Az állami bizottság képviselői ebben állapodtak meg a tartományi képviselőház elnökével és a kormány alelnökével az Újvidéken megtartott találkozón.
Megállapodás született arról is, hogy vajdasági albizottság alakul, amelynek feladata segíteni a központi testület munkáját és a vajdasági tömegsírokat feltérképezni.
Az albizottság titkári teendőit Mezei Zsuzsanna, a Vajdasági Levéltár munkatársa végzi.
A zárt ajtók mögött tartott megbeszélésről kiadott közlemény szerint Egeresi Sándor házelnök emlékeztetett arra, hogy a tartomány már korábban határozatban törölte el a magyarok kollektív bűnösségéről szóló határozatot, amelynek alapján a katonai közigazgatás idején, 1944 őszén több ezer magyart végeztek ki.
Ezekről őszintén kell beszélni, de annak nem szabad veszélyeztetnie az európai értékeket.
Minden bűntényt konkrét személyek követtek el, nem pedig egyes nemzetek, tette hozzá.
Pásztor István, a kormány alelnöke kiemelte, hogy az áldozatok egyforma elbírálást érdemelnek, tekintet nélkül arra, hogy melyik nemzethez tartoznak.
Az állami bizottság titkára Srðan Cvetkoviæ pedig kiemelte, hogy főleg a belgrádi levéltárban talált adatokat dolgozták fel, 20 ezer áldozatot azonosítottak a kivégzésekről megmaradt listák alapján.
A találkozó után csak Srðan Cvetkoviæ nyilatkozott.
Elmondta, hogy eddig főleg anyagiak miatt korlátozódott a belgrádi levéltárra a bizottság munkája.
Itt ugyanis rendelkezésükre állt a levéltárak megnyitása után az állambiztonsági archívum is.
Itt találták meg a mintegy 20 ezer kivégzettnek a névsorát is.
De az idén a kutatásokban a hangsúlyt Vajdaságra helyezik át.
Ezért javasolták a tartományi albizottság megalakítását is.
Elmondta, hogy a bizottság szerint nem az exhumálás a legfontosabb, hanem az, hogy minden áldozatot számba vegyünk, hogy megkeressék és kijelöljék a tömegsírokat.
Ott, ahol lesz rá feltétel és lehetőség, meg anyagi fedezet, ahol nagy pontossággal megállapítható az áldozatok kiléte ott javasolni fogják az exhumálást.
Ez az elv egyformán vonatkozik a szerbiai és a vajdasági tömegsírokra is.
Cvetkovic nagyra értékelte, hogy a Vajdasági Levéltár munkatársa, Mezei Zsuzsanna már komoly dokumentációt készített, mint mondta ezt is beépítik az állami bizottság anyagába.
Hozzátette, hogy átveszik a Vajdasági Képviselőház tényfeltáró bizottsága által elkészített, mintegy 100 ezer áldozat nevét tartalmazó adatbázist is.
Ez azonban bizonyos átdolgozására szorul, mert egyrészt más módszer alapján készült, másrészt pedig bizonyos hiányosságokat is tapasztalhatók.forrás: vajma.info
2011-01-05 18:03:07
Juhász Éva
Hadüzenet a graffitinek
Börtönbüntetést is kaphatnak január elsejétől azok, akik graffitikkel csúfítják a középületeket és a házfalakat.
A művészeknek több városban jelöltek ki legális` alkotófalat`, de ennek ellenére tiltott helyeken is megjelennek az alkotások.
A rendőrség több módszerrel is képes azonosítani a rongálókat.
A módosítás óta Csongrád megyében még nem történt ilyen eset.
Január elsejétől a Büntető Törvénykönyv módosításával börtönbüntetést is kaphatnak a graffitisek.
Az alkotások közterületeken ugyanis rongálásnak számítanak, ami akár 1 év szabadságvesztéssel is büntethető.
A falfirkálók egyébként könnyen azonosíthatóak az úgynevezett tegek, vagyis névjegyük alapján.
- Az eddigi jogszabályok szerint csupán szabálysértésként kezelhettük ezeket az eseteket, így maximum pénzbüntetést és kártérítési kötelezettséget szabhattunk ki.
A rongálásokat húszezer forintos érték alatt szabálysértésnek minősítették, de a módosítás értelmében, akár egy forintos értékű graffiti is rongálás bűncselekménynek számít és börtönnel büntethető - mondta dr. Szenti Szabolcs, sajtószóvivő.
A módosítás óta Csongrád megyében még nem történt ilyen eset.
A rendőrség szeretné megkérni a lakosságot, hogy ha ilyen tevékenységeket észlelnek azonnal jelezzék, hiszen a tettenérés a legfontosabb.
Hódmezővásárhelyen évente általában négy-öt fiatalt állítanak elő ilyen ügyben.forrás: hodmezovasarhely.hu
2011-01-05 18:08:32
Juhász Éva
Kiszabadult az elrabolt magyar békefenntartó
Kiszabadították fogságából a tavaly októberben elrabolt Papp István ENSZ- alkalmazottat - közölte Ali Ahmed Karti szudáni külügyminiszter szerdán telefonon Martonyi János külügyminiszterrel.
A hírt megerősítette a kairói magyar nagykövet is.
A szudáni hatóságok szerint Papp István jó egészségi állapotban van, és útban van Kairó felé.
Martonyi János köszönetét fejezte ki a szudáni hatóságoknak a magyar túsz kiszabadítása érdekében végzett tevékenységükért.
A gyerekkatonák leszerelésében segédkező magyar nyugállományú alezredest tavaly október 7-én rabolták el a nyugat-szudáni Dárfúr tartományban.
A világszervezet békefenntartó missziójában (UNAMID) egyéni munkavállalóként szolgálatot teljesítő férfit a tartomány történelmi fővárosából, el-Faserből hurcolták magukkal fegyveresek.
A magyar Terrorelhárítási Központ néhány munkatársa ezt követően az afrikai országba indult, hogy kiszabadítsa az ENSZ darfúri békefenntartó misszióban dolgozó Papp Istvánt.
A magyar ENSZ-békefenntartó elrablói október 11-én jelentkeztek az UNAMID szudáni válságkezelő központjában.
A magyar külügyminisztérium tájékoztatása szerint a fogva tartók tettükkel egy piramisjátékra kívánták felhívni a figyelmet, amely súlyos anyagi károkat okozott a terület lakóinak.
A Dabanga nevű darfúri rádióállomás szintén ezen a napon kapcsolatba lépett az elrabolt békefenntartóval, aki azt mondta, egy számára ismeretlen helyen fekvő táborban, mintegy 100 egyenruhás jelenlétében őrzik.
Az elrabolt férfi az interjú során nyugodtan beszélt, de olykor a könnyeivel küszködött, és azt mondta, tart attól, hogy fogva tartói rátámadnak, vagy megölik.
Schmitt Pál államfő október 13-án köszönetet mondott Omar Hassan Ahmad al-Basir szudáni elnöknek Papp István ügyének megoldására tett eddigi erőfeszítéseikért, és egyúttal további segítséget is kért a magyar békefenntartó kiszabadításához.
Hajdu János, a Terrorelhárítási Központ főigazgatója október 29-én a Magyar Televízió Az Este című műsorában úgy nyilatkozott, céljuk, hogy elrablói békés, tárgyalásos úton engedjék el Papp Istvánt, de annak lehetőségét sem lehet kizárni, hogy a szudáni erők " legutolsó megoldásként " fegyveres szabadításra kényszerülnek.
Azt mondta, a magyar kormány mindent megtesz a túsz hazatéréséért, de semmilyen váltságdíj kifizetésére nem hajlandó, bár eddig nem is érkezett ilyen követelés.forrás: MTI
2011-01-05 18:24:07
Juhász Éva
A belvíz mellett az árvíz ellen is küzdenek
Első és másodfokú árvízvédelmi készültség van érvényben a Tisza alsó szakaszán.
Az Alsó-Tisza Vidéki Környezetvédelmi és Vízügyi Igazgatóság szakemberei szerint nem kell nagyobb árhullámtól tartani, de ennek ellenére folyamatos figyelőszolgálatot tartanak a gátakon.
A belvízi védekezés mellett az árvíz kialakulása ellen is küzdenek az Alsó-Tisza vidéken.
Jelenleg Mindszent és Algyő között másodfokú, míg Algyő és Szeged, valamint a Maros torkolatánál elsőfokú készültség van érvényben.
A gátakon folyamatos figyelőszolgálatot tartanak az ATIKÖVIZIG szakemberei.
- Nagyobb árhullámtól nem kell tartanunk, hiszen a Tisza igaz, hogy lassan, de apad.
24 óra alatt 4 centiméterrel csökkent a vízszint, ez a szám növekedhet, bár az olvadások miatt a minimális árhullámokra is számolnunk kell- mondta Versegi László, az ATIKÖVIZIG szakaszmérnöke.
A szakemberek felkészültek a nagyobb árhullámokra is, a folyamatos gátőri szolgálat figyeli a csorgások és a buzgárok megjelenését, hogy minél hamarabb beavatkozhassanak. forrás: hodmezovasarhely.hu
2011-01-05 18:57:53
Juhász Éva
Kiderült a várva-várt királyi esküvő menetrendje
2011-01-05 19:42:11
promenad.hu
Az első két munkanapon 1665 honosítási kérelem érkezett
2011-01-05 19:49:37
promenad.hu
Folytatódik a Kolompár Orbán és társai ellen indított per
2011-01-05 21:49:33
Kutasi Roland
Lázár János: A kereszténység erkölcsi iránytű
A kereszténység mindnyájunk számára erkölcsi iránytű, kultúra és életvezetési mód, több annál, hogy az ember vallásos mondta Lázár János szerdán Esztergomban, a Becket Szent Tamás napi ünnepségek alkalmából tartott ülésen.
A Fidesz frakcióvezetője rámutatott, hogy kereszténység " jól eladható ", " népszerű márka ", azonban " a meghirdetett és a megélt kereszténység közötti különbség a legnagyobb kihívás ma Európában ".
A politikus kijelentette: " egy magát kereszténynek nevező politikustól elvárható a szeretet, az emberekkel szembeni alázat, a befogadó és együttműködő politika, valamint a társadalmi szolidaritás.
Lázár János hozzátette, az elmúlt húsz évben nagy teret nyert a mások értékeit tagadó önmeghatározás, mely nem kerülte el a keresztény politikát sem.
" Nagyon sok volt a türelmetlen, és kirekesztő politikai mondat a mi oldalunkon is az elmúlt húsz esztendőben és kevés megértést tanúsító mondat hangzott el a mi szánkból is " - mondta a politikus.
A frakcióvezető szerint voltak, " akik a gyűlöletbe is ragadtatták magukat akár a politika színpadán, vagy akár a szószéken.
Ez szememben megbocsáthatatlan és összeegyeztethetetlen a keresztény értékrenddel ".
Esztergomban huszadik alkalommal rendeztek ökumenikus szertartást a Szent Tamás-hegyi kápolnában, amelyet előadássorozat követett.
Esztergom és Canterbury a XII. század óta áll kulturális és vallástörténeti kapcsolatban.
Mindkét település érseki központ.
Főpapjaik, Becket Tamás és Bánfy Lukács esztergomi érsek párizsi tanulmányaikból származó személyes barátsága alapozta meg a két város jó viszonyát.
Az 1170-ben mártírhalált halt Becket Tamás érsek éppúgy kiállt az egyház autonómiája mellett, mint a magyar egyház akkori feje.
Becket Tamás halála után Jób érsek prépostságot alapított Esztergomban a vértanú tiszteletére.
Lékai László bíboros a szent 1538-ban Esztergomba került ereklyéjének egy részét Canterbury érsekségének adományozta, Angliában ugyanis VIII. Henrik rendeletére a szent összes emlékét megsemmisítették.
Lékai kezdeményezésére, Becket Tamásra emlékezve minden évben gyertyát gyújtanak Esztergomban a szent ereklyéje előtt.
(Forrás: MTI)
2011-01-06 06:48:45
Martonosi János
Ma még borongós, fagyos idő várható
Ma még sokfelé napközben is fagyni fog, borongós, párás, hideg idő lesz a jellemző, csak a nyugati, délnyugati megyékben bújik elő a nap.
Péntektől jelentős enyhülés kezdődik.
Ma többnyire erősen felhős, párás idő várható, csak a nyugati megyékben számíthatunk némi napsütésre.
Legfeljebb az északi határszélen fordulhat elő elszórtan hószállingózás, kisebb ónos eső.
Élénk lesz a délkeleti szél, amit Dunántúl északi részén erős lökések kísérhetnek.
Általában -4, +1 fokig melegszik a levegő, de a délkeleti megyékben ennél pár fokkal melegebb is lehet.
Csütörtökön erőteljes melegedés kezdődik a magasabb légrétegekben, melegfronti hatás várható.
2011-01-06 07:04:44
Martonosi János
Bemutatkozott az új egyetemi vezetés
Bemutatkoztak a Szegedi Tudományegyetem új rektorhelyettesei és főtitkára akiknek pályázatát az egyetem szenátusa tavaly december 20-i ülésén bírált el -, valamint a Fellegi Tamás nemzeti fejlesztési miniszter által nemrég kinevezett gazdasági és műszaki főigazgatója.
Az egyetem általános rektorhelyetteseként Rácz Béla, az oktatási rektorhelyettesként Homoki-Nagy Mária, nemzetközi és közkapcsolati rektorhelyettesként Pál József, tudományos és innovációs rektorhelyettesként pedig Varró András fog munkálkodni.
Bemutatkozott Dömötör Máté új főtitkár is, valamint az SZTE gazdasági és műszaki főigazgatója, Majó Zoltán.
A vezetők megbízatása 2014. június 30-ig a gazdasági főigazgatóé december 30-ig tart.
Szabó Gábor rektor reményét fejezte ki, hogy az egyenként kiváló szakembereket magában foglaló vezetőség csapatként is remek munkát fog végezni.
A rektor röviden szólt az egyetem éves mérlegéről, illetve a 2011-es év kihívásairól is.
Mint mondta, az egyetem gazdálkodása konszolidált, ami egy olyan ritka adottság ma Magyarországon, és amit igyekeznek megőrizni.
2010-ben a szegedi egyetem megkapta a kutatóegyetemi címet, amely nemcsak az elnyert pályázatok miatt fontos.
Az SZTE-nek missziója van, hogy nemzetközi, legalább európai szinten mérhető kutatói egyetemmé váljon.
Reménység szerint már februárban visszaköltözhetnek az érintett hivatalok az SZTE Dugonics téri központi épületébe, ez évben áll küszöbön a Mérnöki Kar új épületének átadása is.
A rektor azt is hangsúlyozta, az SZTE eltökélt abban, hogy végrehajtsa a klinikai fejlesztést, sőt, sikertörténetként szeretnének majd visszatekinteni rá két-két és fél év múlva.
A beruházásnak a Szegeden és környékén élők egészségügyi ellátásában minőségi javulásnak kell bekövetkeznie.
Olyan egészségügyi ellátórendszernek kell kiépülni, mint amilyet a Vészhelyzetben láthatunk zárta gondolatait Szabó Gábor.Forrás: szegedma
2011-01-06 07:06:48
Martonosi János
A jeges időben is folytatódik a védekezés megyénkben
A jeges idő ellenére is folytatódik a belvíz elleni védekezés Csongrád megyében, ahol a hatvan településből harminckettőn van érvényben helyi vízkár elhárítási készültség.
A megyei védelmi bizottság szerdai tájékoztatása szerint tizenöt-tizenöt településen első- vagy másodfokú a készültség, Csongrádon és Csanyteleken pedig harmadfokú készültség mellett folyik a védekezés.
Csongrád megyében a becslések szerint 625 négyzetkilométer van víz alatt, ennek több mint a fele vetés- és szántóterület.
Több településen is a hét végére várt olvadás előtt mobil szivattyúk telepítésével igyekeznek a színültig telt csatornák vízszintjén csökkenteni tapasztalta a helyszínen az MTI tudósítója.
A Tisza-Marosszögi Vízgazdálkodási Társulás szakemberei a Folyóér-csatorna királyhegyesi zsilipjénél egy, másodpercenként 500 liter és egy, másodpercenként 250 liter kapacitású szivattyút telepítettek.
Erre azért volt szükség, mert a gravitációs vízelvezetés már nem működött, és a belvíz már a közeli Királyhegyest fenyegeti.
Hódmezővásárhely-Erzsébeten a Gyöngyvirág utcában homokból kellett fél méter magas töltést emelni, hogy ezzel védjenek meg négy lakóépületet a belvíztől.
Itt a mobil szivattyúk telepítését csütörtökön kezdik meg, a vizet a békéssámsoni úton keresztül vezetik majd el, ahol ezért sebességkorlátozást rendelnek el közölte a vízgazdálkodási társulás egyik helyszínen tartózkodó munkatársa.
Tátrai János, a Csongrád Megyei Katasztrófavédelmi Igazgatóság sajtóreferense az MTI-nek elmondta: a megyében eddig hat településről 15 személyt kellett kitelepíteni, mert a belvíz miatt összesen nyolc ingatlan vált lakhatatlanná.
Forrás: MTI
2011-01-06 07:08:14
Martonosi János
Erősödött a forint a frankkal szemben
2011-01-06 07:10:02
Martonosi János
Azonosították a jégbe fagyva talált férfit
Egy 54 éves szolnoki férfi volt az, akinek a Tisza árterébe fagyott holttestére bukkantak hétfő délután Szolnokon.
A Jász-Nagykun-Szolnok Megyei Rendőr-főkapitányság tájékoztatása szerint azonosították a hétfőn délután a Tisza árterében vízbe fagyva talált ismeretlen férfi holtesttét.
Az elhunyt egy 54 éves szolnoki férfi, akinek az eltűnését kedden jelentették be a rendőrségen budapesti rokonai.
Forrás: FH
2011-01-06 07:21:39
Martonosi János
Kevesebb mint hatezren választották a magánpénztárakat
A magánynyugdíjpénztárak arra számítottak, hogy legalább tíz százaléknyi tagjuk marad.
Az Országos Nyugdíjbiztosítási Főigazgatóság (ONYF) legfrissebb adatai szerint kedd délelőtt 11 óráig 5713-an nyilatkoztak arról, hogy maradnak a magánynyugdíjpénztáruknál - olvasható a Napi Gazdaság szerdai számában.
A cikk szerint az eddig kitöltött nyilatkozatok elméletben már két magánnyugdíjpénztár fennmaradását biztosíthatnák, hiszen a minimálisan előírt taglétszám kétezer fő.
A napilap becslése alapján változatlan ütem mellett 25 ezer lehetne a kasszáknál maradók száma, ami a tagok egy százalékát sem éri el.
A Napi Gazdaság emlékeztetett arra: a magánynyugdíjpénztárak még a jelenlegi feltételek mellett is arra számítottak, hogy legalább tíz százaléknyi tagjuk marad.
Forrás: szegedkurir
2011-01-06 07:29:12
Martonosi János
Szívbeteg volt a meghalt amatőr focista
Születése óta gond volt a szívével, de nem foglalkozott vele, mert az utóbbi években nem voltak panaszai annak a 20 éves fiatalembernek, aki összeesett és meghalt a focipályán, Füzesgyarmaton, kedden. zületése óta gond volt a szívével, de nem foglalkozott vele, mert az utóbbi években nem voltak panaszai annak a 20 éves fiatalembernek, aki összeesett és meghalt a focipályán, Füzesgyarmaton, kedden.
A fiú gólt rúgott, majd kiment a kispadra pihenni, ekkor lett rosszul.
A mentők sokáig próbálták újraéleszteni, de nem sikerült - derült ki a szerdai RTL Híradóból.
Édesanyja szerint napközben nem volt előjele a tragédiának.
Azt mondta, hogy nagyon fáradt és kicsit lefeküdt, de később azt mondta: készül a meccsre és elindult, mint máskor - mondta Demján Ilona.
Az elmúlt években egyre több hasonló tragédia történt sportpályákon, többnyire hirtelen szívhalál a diagnózis.
Van, akinél váratlanul, ám a profi sportolók között is akadtak olyanok, akik nem vettek tudomást a betegségről.
Most is ez történt.
Gyakran focizott a füzesgyarmati baráti társaság, a 20 éves fiú mindene volt a sport, pedig ez kockázatot is jelentett számára, mert szívbillentyű-szűkülete volt.
Az iskolában fel volt mentve tornából, ezért egy időben titkolta édesanyja előtt, hogy sportol.
Forrás: FH
2011-01-06 07:32:48
Martonosi János
Magyarország átveszi az elnökségi zászlót
2011-01-06 07:39:25
Martonosi János
Megszűnik a közmunka Magyardombegyházon
Naponta keresik fel a munkanélküliek a magyardombegyházi önkormányzatot.
Kiderült, mivel adósságrendezés alatt áll a település, nem foglalkoztathat bérpótló juttatásban részesülőket.
Magyardombegyházt még az ág is húzza.
Szinte minden hétre jut valami, ami még nehezebb helyzetbe sodorja a térség legkisebb faluját.
Dús Ildikó polgármester a végletekig elkeseredett.
A pénz nélkül maradt kisfalu még közelebb jutott a szakadék széléhez: veszélybe került náluk a munkanélküliek ellátása.
- Mindent megtettünk a takarékos működéséért.
December 1-jén az utolsó spórolási lehetőséget is megléptük, a négy közalkalmazottunk közül két embert elküldtünk.
Két olyan tisztességes, becsületes dolgozót, akik tizenhat éven keresztül szolgálták a település javát.
Egyikük a takarítónő, aki a polgármesteri hivatalt és az orvosi rendelőt tartotta tisztán, illetve, ha kellett, a falugondnokot is helyettesítette.
A másik leépített dolgozónk a temetőgondnokunk, aki négy órában a temetőben dolgozott, négy órában pedig a közhasznú, közcélú munkások tevékenységét szervezte, irányította.
A falunak már csak két közalkalmazottja maradt, a falugondnok és a házi segítségnyújtó.
Dús Ildikó elmondta, december közepén még úgy gondolták, a két leépített dolgozót idén a RÁT (rendelkezésre állási támogatás) helyébe lépő bérpótló juttatás (BPJ) rendszerben foglalkoztatják tovább.
- Ám jött a feketeleves.
Örülünk, hogy bevezették a bérpótló juttatást, bár nem értjük, hogy miért jó négy órában foglalkoztatni az embereket 32 ezer forintért?
Ha otthon maradnak, 28 ezer forintot kapnak?
A különbözetért, nem egészen 4 ezer forintért biztosan nem tolongnak majd az emberek, csupán annyi időre, hogy összeszedjék a szükséges napokat - nyilatkozta a polgármester, hozzátéve, a jelenlegi helyzet szerint nekik nem lesz ilyesfajta` gondjuk`.
Kiderült, hogy az adósságrendezés alatt álló cégek és önkormányzatok nem pályázhatnak a munkaügyi központhoz bérpótló juttatásosok foglalkoztatására.
- Úgy látszik, lassú és fájdalmas halált szánt nekünk az országvezetés.
Eddig az önkormányzaton csattant az ostor, most az emberek jönnek.
Ha elveszik azt a havi 28 ezer forintjuk is, éhen halnak, megfagynak!
Dús Ildikó inkább csak magának tette fel a kérdést: végiggondolta -e a folyamatot, aki kitalálta a BPJ-t, és találkozott -e már 28 ezer forintból élő családokkal? Forrás: beol
2011-01-06 07:49:46
Szöllősi Sándor
Közlekedési információk Hódmezővásárhelyről
Csütörtök reggel az idő enyhébb mint tegnap, de még a jég az úr.
A főútvonalak jól járhatóak, de a mellékutak nagyon csúsznak, jégbordásak.
A Bajcsy-Zsilinszky utcán a fák gallyazását ma is végzik, itt esetenként az út egy részét lezárják, munkagépek mozognak.
A munkát végző embereken láthatósági mellény van, így őket is könnyű észrevenni.
A Béke telepen az utak síkosak.
A Mester, a Nyárfa, a Kisfaludi utcákon a közlekedés nehézkes, a járművek csúsznak.
Ma a város területén a forgalmat akadályozó útjavítási munkákat nem végeznek.
Reggel a forgalom mindenütt jól haladt fennakadás nem volt tapasztalható.
2011-01-06 07:59:36
Martonosi János
Meghalt a beteg, az orvos perét bírói hiba miatt újratárgyalják
Újra kell tárgyalni a kecskeméti bíróságon annak a háziorvosnak a büntetőperét, aki az ügyészség szerint felületesen vizsgált meg egy öntudatlan beteget, majd másnapra meghalt az idős asszony.
Az első fokú eljárásról ugyanis másodfokon megállapította a megyei bíróság, hogy eljárási hibát követtek el.
Közel négy éve történt Kecskeméten, hogy ügyeletesként hívta ki egy beteg, idős nő testvére az orvost, aki egy háziorvost helyettesített.
Megérkezett a belvároshoz közeli utcába a 38 esztendős dr. K. Z., aki megállapította, hogy Teri néni lélegzik, erősen verejtékezik, a pulzusa normális és a gyorsult határán volt, percenként 85 szívveréssel.
A háziorvos azonban további vizsgálatokat már nem kezdeményezett.
Mondván, hogy a beteg alszik, a felébresztésére pedig szerinte semmi szükség.
Megnyugtatta az aggódó hozzátartozót: sok folyadékot itasson a nénivel, majd távozott.
Teri néni másnapra meghalt.
A Kecskeméti Városi Bíróság elmarasztalta az orvost, mert a lakásban történt ellátás során megszegte az írott és íratlan foglalkozási szabályokat.
Nem végzett tudatállapot felmérést, nem hallgatta meg a tüdő és a szívműködést, nem mért vérnyomást, nem tapintotta ki a hasat, nem mért hőmérsékletet és nem végezte el a vércukormérést sem.
Ezért foglalkozás körében elkövetett gondatlan veszélyeztetés miatt 100 ezer forintra büntették.
Ekkor fellebbezett a vádat képviselő ügyész: foglalkozástól eltiltást kért a másodfokon eljáró megyei bírói tanácstól.
A megyei bíróság elé került iratokból kiderült, hogy eljárási szabályt szegett a kecskeméti bíró.
Az orvosnak ugyanis nem volt védőügyvédje, ami a tárgyalás egy szakaszáig valóban nem volt kötelező.
Egy fordulóponttól azonban már a büntetőeljárási törvény szerint kizárólag védő jelenlétében lehetett volna folytatni az eljárást.
Január közepén így egy másik bírónak kell majd megismételnie a tárgyalást.
Forrás: baon
2011-01-06 08:03:49
Molnár Attila
Közlekedési információk Kistelekről és térségéből
2011-01-06 08:12:59
Martonosi János
Két újabb napfogyatkozás lesz ebben az évtizedben
A legközelebbi részleges napfogyatkozást 2015-ben láthatjuk Magyarországon, 2020-ban pedig gyűrűs napfogyatkozásra kerül sor, melyet Szeged térségéből is remekül észlelhetünk -mondta Illés Tibor amatőr csillagász szerdán.
Szegeden és térségében január 4-én reggel sajnos felhőréteg és magasan gomolygó ködpárna takarta el a Napot, így az érdeklődők nem láthatták a 77%-os napfogyatkozást.
A különös jelenség így is számos érdekességgel szolgált.
Az amatőr csillagász azt is elárulta: Szeged vonalában 2020 nyarán úgynevezett gyűrűs napfogyatkozást tekinthetünk majd meg, mikor is a Napból csak egy szép, vastag fénygyűrű marad.
Forrás: szegedma
2011-01-06 08:46:56
Martonosi János
Tizenöten hagyták el lakásukat a belvíz miatt
Eddig hat településen, nyolc ingatlanból tizenöt lakót telepítettek ki a belvíz miatt Csongrád megyében tudtuk meg Tátrai Jánostól, a Csongrád Megyei Katasztrófavédelmi Igazgatóság szóvivőjétől.
A hétvégére megenyhülő időjárás azonban tovább fogja rontani a helyzetet a szakemberek szerint.
Az enyhüléssel további, eddig hóban, vagy jégben tárolt vízmennyiség szabadul fel, ez tovább ronthatja a helyzetet a jelenleg fokozatban védekező harminckét településen hangsúlyozta a szóvivő, aki hozzátette: jelenleg Csongrádon és Csanyteleken a legrosszabb a helyzet, ahol harmadfokú készültség van.
Az igazgatóság elsősorban szervezési feladatokat lát el, a munkálatokhoz tizenhat szivattyút adtak ki, amelyekkel az átmeneti hideg időszakban is sok helyen tudtak dolgozni- Így tulajdonképpen nem lehet megjósolni, hogy hol fog drasztikusan romlani a helyzet, hiszen az eddigi védekezéssel lehetséges, hogy a legveszélyeztetettebb körzetekben a további problémákat is sikerült megelőzni.
A napokban kiderül, hogy hol kell fokozottabb figyelemmel fellépni mondta Tátrai.
Megosztom!
|
2011-01-06 09:07:03
Martonosi János
Öngyilkos lett egy beteg a hódmezővásárhelyi kórházban
Öngyilkos lett egy beteg szerdán késő este a hódmezővásárhelyi kórházban.
A 61 éves férfit az Onkológiai Osztályon kezelték - tájékoztatta portálunkat dr. Szenti Szabolcs, a Csongrád Megyei Rendőr-főkapitányság szóvivője.
Az intézmény harmadik emeleti kórterméből kiugró beteg azonnal meghalt.
A szóvivő hozzátette: a férfinek korábban nem volt öngyilkosságra utaló szándéka.
A Hódmezővásárhelyi Rendőrkapitányság a helyszíni szemle és a rendelkezésre álló adatok alapján az idegenkezűséget egyértelműen kizárta.
A haláleset körülményeit közigazgatási eljárásban vizsgálják.
Megosztom!
|
2011-01-06 09:21:04
Martonosi János
Hódmezővásárhely Megyei Jogú Város Önkormányzata, Németh László Gimnázium és Általános Iskola és a Tornyai János Múzeum és Közművelődési Központ művészettörténeti versenyt hirdet a jeles hódmezővásárhelyi művészettörténész, Dömötör János emléke előtt tisztelegve.
Dömötör Jánosnak elévülhetetlen szerepe volt az alföldi művészet értékeinek feltárásában és bemutatásában.
Nagy hozzáértéssel, szorgalommal és alapossággal vette számba szeretett városának művészeti értékeit.
Mindemellett munkásságának fontos része volt az ismeretterjesztés.
Írásban és szóban, kiállítótermekben, iskolákban, olvasókörökben plasztikusan mutatta be a helyi kultúra színeit és értékeit.
A versenyre jelentkező tanulók felkészülésük során megismerik Dömötör János munkásságát, ezen keresztül szűkebb pátriájuk kultúrájának gazdagságát, gyarapítják művészettörténeti ismereteiket.
A versenyre az intézmény a város középiskoláinak 9-12. évfolyamos tanulóiból alakított négy fős csapatok jelentkezését várja.
A csapat egyik tagjának feladata a verseny ideje alatt egy gótikus üvegablak elkészítése lesz (üvegfesték, kontúrozó, üveglap ezeket a szervezők biztosítják).
Egy csúcsíves és egy rózsaablak-tervet a csapatoknak kis méretben előre el kell készíteni, majd ezek közül egyet a verseny alatt meg kell festeni a kihúzott feladat alapján.
A versenyt 2011. március 2-án az Alföldi Galériában vagy a Németh László Gimnázium és Általános Iskola Ormos Ede utcai aulájában rendezik meg.
A jelentkezés határideje: 2011. február 4.
A jelentkezéskor meg kell adni a csapatok névsorát és a felkészítő tanár (ok) nevét.
További információk: A zsűri tagjai: Hegedűsné Dékány Magdolna, művészeti tanácsadó Hézső Ferenc, festőművész Dömötör Mihály, fotóművész Nagy Imre, művészettörténész, a Tornyai János Múzeum és Közművelődési központ igazgatója A verseny témája: A művészettörténetből gótikus művészet (építészet, festészet, szobrászat, zene), illetve a vásárhelyi festészetből Fodor József és Csikós András munkássága (az életpálya ismerete, illetve műelemzések, akár összehasonlító műelemzés is).
A versenyre jelentkező csapatoknak projektmunkát kell készíteniük, amelynek témája: A gótikus színes üvegablak születése.
A projektmunkát multimédiás eszközök felhasználásával kell elkészíteni, és a verseny első fordulójában kell a csapatnak bemutatni maximum 5 perc terjedelemben korhű zenei aláfestéssel.
A projekt címének és műfajának meghatározása a versenyző csapat feladata.
A projekt értékelése során a zsűri a szakmai pontosságot, a látványelemek gazdagságát, a prezentáció színvonalát veszi figyelembe.
A verseny második felében a csapatoknak a művészettörténetben, valamint Fodor József és Csikós András munkásságában való jártasságukról, műértelmezési készségükről, előadásmódjuk igényességéről, együttműködési képességükről, lokálpatriotizmusukról, a helyi és egyetemes kultúra ismeretéről kell tanúbizonyságot adniuk.
A versenyre minden középiskolából legalább egy, legfeljebb két csapat jelentkezését várjuk.
A jelentkezés határideje: 2011. február 4.
A jelentkezéskor meg kell adni a csapatok névsorát és a felkészítő tanár (ok) nevét.
A projektmunka benyújtásának határideje: 2011. február 25.
A projektmunkát elektronikus formában, írásvédetten, de sokszorosításra alkalmas módon kell benyújtani.
A jelentkezést és a projektmunkákat a Németh László Gimnázium és Általános Iskola titkárságán lehet leadni (6800 Hódmezővásárhely, Ormos E. u. 18) Telefon: 533-137 Irodalomjegyzék 1) Feledy Balázs: Fodor József a krónikás festő 2) Pogány Gábor: Csikós András 3) Imréné Sebestyén Margit: A képzelet világa 4) Beke László: Művészettörténet 5) Kulturális enciklopédia - http://enciklopedia.fazekas.hu/tarsmuv/gotika.htm
2011-01-06 09:25:16
Martonosi János
Két sampon negyvenezerért
2011-01-06 09:48:40
Martonosi János
Másfél napja nem az Emfesz földgázát használják a gázkereskedővel szerződött fogyasztók, de ezt nem vették észre a felhasználók, senki nem maradt ellátás nélkül mondta Bencsik János, a Nemzeti Fejlesztési Minisztérium klíma- és energiaügyekért felelős államtitkára a Magyar Televízió Az Este című műsorában szerda este.
Az államtitkár magyarázata szerint az FGSZ Földgázszállító Zrt. kedden reggel hat órakor felmondta az Emfesz Kft.-vel kötött gázszállítási szerződést.
Ezért, és az Emfesz pénzügyi-gazdasági bizonytalan helyzete miatt a Magyar Energia Hivatal 90 napra felfüggesztette az Emfesz kereskedelmi engedélyét.
A társaság 60 nap alatt helyreállíthatja az engedélyhez szükséges feltételeket: érvényes szerződés a szállítóvezetékhez való hozzáférésre, megfelelő gázmennyiség és bankgarancia.
A jogszabály alapján az ellehetetlenült gázkereskedő helyett a Magyar Energia Hivatal jelöli ki a szolgáltatót mondta az államtitkár.
A következő napokban a hivatal ajánlatokat kér a gázkereskedőktől és ettől függ, hogy egyetemes szolgáltató vagy szabadpiaci kereskedő látja -e el a továbbiakban ezeket a felhasználókat, és az is, hogy milyen áron.
Kérdésre válaszolva Bencsik János hozzátette: a védett, azaz az egyetemes szolgáltatási körbe visszakerülő felhasználóknak is a jogszabály által meghatározott maximált ár lesz érvényes.
A műsor bejátszásában Góczi István, az Emfesz Kft. egyik ügyvezetője hangsúlyozta, hogy nincs csődhelyzetben a társaság.
A vevők 70-80 napos határidővel fizetnek, az Emfesznek pedig előre kell fizetnie a földgázért.
Az ügyvezető megjegyezte: a kereskedelmi engedély felfüggesztése mintegy egymillió embert érint.
Kaderják Péter, a Budapesti Corvinus Egyetem Regionális Energiagazdálkodási Kutatóközpontjának vezetője pedig arra hívta fel a figyelmet, hogy ezzel a felhasználók elveszítik az Emfesz által kínált 8 százalékos árelőnyt.
Bencsik János az MTV Az Este című műsorában arra a kérdésre, hogy az Emfesz fogyasztói kapnak -e kompenzációt azt válaszolta: " a kompenzáció az, hogy a jogszabálynak megfelelően visszafogadják őket a védett fogyasztói körbe`.
Az államtitkár elmondta azt is, hogy az állam nem tehette meg, hogy segít a szolgáltatónak, mert az versenyelőnyt jelentett volna a többi szereplőhöz képest.
A gázár változásával kapcsolatos kérdésre Bencsik János elmondta, hogy a lakosság 57 százalékának nem emelkedett az ár január elsején.
Kiemelte, hogy 1200 köbméterig azoknak sem, akik többet használnak fel éves szinten.
Nekik az 1200 köbméteren felüli mennyiség után emelkedik az ár, és minél többet fogyasztanak annál nagyobb mértékben.
A 3500 köbméter feletti fogyasztásnál az emelés mértéke már 10 százalék körül van.
Az átlagos emelés egyébként 4,9 százalék fűzte hozzá.
Az államtitkár igazságosnak nevezte az emelés módját és mértékét.
Bencsik János emlékeztetett a jogszabály változásra, miszerint ha nincs nagyon erős külső nyomás nem emelkedik drasztikusan a világpiaci ár és a devizaárfolyam sem változik jelentős mértékben -, akkor az eddigi negyedéves árfelülvizsgálat helyett évente egyszer lesz lehetőség árat emelni.
A nagycsaládosok árkedvezményéről az államtitkár azt mondta: három gyerek után 600 köbméterről 1800 köbméterre emelkedik az a földgázmennyiség, amit nem érint az áremelés, és a negyedik gyerek után további 300 köbmétert számolnak el.
Azoknak a nagycsaládosoknak, aki társasházban élnek, a közös képviselő intézi a pénzügyi jóváírást.
Az Államkincstár január 15-ig írásban értesíti az érintetteket, március 31-ig bírálja el a kérelmeket, de a kedvezmény az év elejétől, január elsejétől hatályos.Forrás.
MTI
2011-01-06 10:10:48
Martonosi János
Sok egyetem, elegendő számú hallgató
A felsőoktatási törvény tervezete egyértelműen kijelöli a fő irányvonalakat, ezek mentén át lehet alakítani a képzési rendszert.
Erről is beszélt 180 perc című műsorunkban az Oktatási Hivatal új elnöke.
Princzinger Péter hangsúlyozta, szükség van változásokra a felsőoktatásban.
Szétesőnek, képlékenynek nevezte a felsőoktatás korábbi jogi szabályozását az Oktatási Hivatal új elnöke.
Princzinger Péter a MR1-Kossuth Rádió reggeli műsorában úgy fogalmazott annyiféle igénynek, célnak próbáltak megfelelni, amennyinek egyszerre nem lehetett.
A felsőoktatási törvény tervezete hosszú idő után egyértelműen kijelöli a fő irányvonalakat, ezek mentén át lehet alakítani a képzési rendszert fejtette ki.
A hivatalvezető az egyetemi hallgatók számát nem tartja soknak, az intézményekét azonban igen.
Utalt rá: a jelenleginél koncentráltabb, jobban szervezett felsőoktatási intézményhálózatot tartana kívánatosnak.
Princzinger Péter az egyetemek és a munkaerőpiac kapcsolatáról szólva kifejtette: összetett a kérdés, mert nem lehet általános értelemben vett munkaerőpiacról beszélni a felsőoktatás szempontjából.
Kis részpiacok annak, az egyes felsőoktatási szakok, intézmények pedig eltérő intenzitású kapcsolatot ápolnak a maguk piacával.
` Nem igaz az a nézet, hogy a felsőoktatás nem áll kapcsolatban a gyakorlattal, nem áll kapcsolatban a piaccal` tette hozzá.Forrás.
MR1
2011-01-06 10:23:01
Martonosi János
Átrendeződőben a kgfb-piac
Átrendeződhet a kötelező gépjármű-felelősségbiztosítási (kgfb) piac a 2010-es kampány eredményeként - írja a Világgazdaság az eddig összesített adatok alapján.
2010 november végéig körülbelül másfél millióan váltottak biztosítót azok közül, akiknek 2011. január 1-jén járt volna le a régi szerződésük - ilyen a biztosítottak 90 százaléka.
Az előzetes adatok szerint az egyik nagy nyertes a K&H Biztosító volt.
Ennél a társaságnál év közben további növekedést várnak, ezzel az ügyfélszámot tekintve az Allianz mögött a másodikak lehetnek a piacon.
A K&H-hoz eddig 330 ezer új szerződés érkezett be és 100 ezer szűnt meg.
Szintén növelheti piaci részesedését a Signal Biztosító, amely 40 ezer szerződést kötött és 10 ezret szüntettek meg náluk az ügyfelek.
Az ügyfélszámot tekintve pozitív a mérleg a Posta Biztosítónál és az Unionnál is.
Az online alkuszok szerint javíthatott még pozícióin a Köbe és az MKB, az újonnan piacra lépett, román Astra Biztosító pedig 1200 ezres ügyfélállományt szerezhetett.
A legerősebb a kgfb piacon továbbra is az Allianz.forrás: webradio
2011-01-06 10:30:06
Martonosi János
Orbán: változhat a médiatörvény
2011-01-06 10:44:45
Martonosi János
Idős asszony meggyilkolása miatt áll bíróság előtt egy szatymazi férfi
A vádirat ismertetésével megkezdődött csütörtökön a Csongrád Megyei Bíróságon annak a szatymazi férfinak a pere, aki az ügyészség szerint megerőszakolt és meggyilkolt egy idős asszonyt.
A 42 éves, büntetlen előéletű férfi alkalmi munkásként egy szatymazi férfinak segített az állatok ellátásában és egy romos tanyán lakott.
Tavaly április 27-én este munka után a kerékpárjával hazaindult, s menet közben betért egy kocsmába, ahol megivott 3-4 nagyfröccsöt.
Ezután a férfi elment az egyedül élő 83 éves asszonyhoz, akit gyermekkora óta ismert.
Előbb beszélgetett az idős nővel, majd erőszakoskodni kezdett vele.
Karjával átkulcsolta a nyakát és a földre szorította.
Forrás: MTI
2011-01-06 11:00:51
Martonosi János
Javult a helyzet a vásárokban
Az elmúlt hetekben az APEH munkatársai fokozottan ellenőrizték Békés megyében is a karácsonyi vásárokat.
A kiemelt ellenőrzések célja, mint minden évben, ebben az évben is a karácsonyi ünnepeket megelőzően megnövekedett forgalmat bonyolító kereskedelmi területen a visszaélések megelőzése, a fogyasztók védelme és az államot megillető adó- és járulékbevételek biztosítása volt.
Az ellenőrzéssorozat négy hétig tartott.
Ezen idő alatt az adóhatóság munkatársai összesen 123 darab ellenőrzést végeztek.
A revizorok csaknem minden nagyobb településen folytattak ellenőrzést és figyelmük kiterjedt olyan területekre is, mint a vásárok, piacok vagy az éjszakai szórakozóhelyek.
A vizsgálatok három fő területet érintettek: az adóellenőrök próbavásárlással vizsgálták a nyugtaadási kötelezettség teljesítését, a foglalkoztatottak bejelentési, a foglalkoztatottak utáni járulék bevallási és fizetési kötelezettség teljesítését, valamint a forgalomba hozott áruk eredetét is.
Az elvégzett ellenőrzések 16 %-a végződött megállapítással, mely a korábbi évek 20% körüli arányához képest javuló tendenciát mutat a jogkövetésben.
Különösen a foglalkoztatottak bejelentésével összefüggő visszaélések területén mutatkozik javulás, mely az alkalmi foglalkoztatás szabályainak 2010. évi változásával, azaz a bejelentések nyomon követhetőségével és átláthatóságával van összefüggésben.
A tapasztalatok szerint nemcsak a hibát, hiányosságot megállapító ellenőrzések aránya csökkent, hanem a súlyosabb szabálytalanságok elkövetése is.
Forrás: NAV
2011-01-06 11:41:59
Antal Sándor
Hárman a megyei diákolimpiai döntőben
Csólyospáloson rendeztek nagytérségi asztalitenisz diákolimpiát, melyről három helyi versenyző: Kántor Viktória, Csányi Zita és Rákóczi Ferenc is képviselheti települését a megyei versenyen, melyet Kecskeméten rendeznek meg számolt be portálunknak Juhász István, a csólyospálosi asztalitenisz szakosztály vezetője.
2011-01-06 11:55:00
Szöllősi Sándor
Molnár Péter tűzoltó őrnagy a Hódmezővásárhely Hivatásos Önkormányzati Tűzoltóság parancsnoka a működési területükön bekövetkezett vonulással járó eseményekről adott tájékoztatást.
Decemberben 4 tűzesehez, 24 alkalommal műszaki mentéshez kellett vonulni.
A tűzoltók 5 alkalommal szívattak vizet és 1 esetben életmentésre hívták őket.
2010.
12.
01. Hmvhely, Sarkalyi kiskertekben egy lakóingatlan tetőszerkezete teljes terjedelmében égett.
A tüzet rövid idő alatt eloltottuk.
2010.
12.
01. Hmvhely, 47-es főúton kisteher gépjármű hátsó kereke kitört, az útról lesodródott, egy másik személygépjármű belerohant.
Személyi sérülés nem történt.
2010.
12.
02. Mártély, Dózsa György utcában, a Fő utcán, a Zrínyi utcában és a Kinizsi utcában végeztünk vízszívatást.
2010.
12.
03. Hmvhely, Rákóczi utcai családi ház udvarán kb. 25 cm-es esővíz volt, amely épületet, állatokat veszélyeztetett.
A vizet szivattyúkkal eltávolítottuk.
2010.
12.
04. Hmvhely, Kocka utcában kb. 10 méter magas fa gyökerei meglazultak és az épület felé megdőlt.
A fát eltávolítottuk.
2010.
12.
07. Hmvhely, Rudnay Gyula utcai társasház I. emeleti lakásának előszobája teljes terjedelmében égett.
A tüzet rövid idő alatt sikerült eloltani.
2010.
12.
08. Hmvhely, 47-es főút mellet az Új-kishomoki vasúti átjáróban egy személygépkocsi a menetrendszerinti személyvonattal ütközött.
Személyi sérülés nem történt.
2010.
12.
09. Hmvhely, Andrássy utcában egy épület tetején az erős szél a tetőn lévő bádogot felszakította, az a járókelőket veszélyeztetette.
A lemezt eltávolítottuk.
2010.
12.
11. Hmvhely, Királyszék utcában egy árokásó munkagép átvágott egy 110 mm-es gáz főnyomó vezetéket.
A kiáramló gázt porlasztott vízsugárral hígítottuk, oszlattuk.
2010.
12.
12. Mártélyi út melletti tanyában egy ló vízóra aknába esett.
Az állatot kihúztuk.
2010.
12.
13. Hmvhely, Kistöltés utcai vasúti átjáróban 2 db vasúti teherkocsi kisiklott, akadályozta a vasúti átjáró forgalmát.
Személyi sérülés nem történt.
A vagonokat a Szegedi daru segítségével a vasúti pályára visszaemeltük.
2010.
12.
18. Hmvhely, Délibáb utcában egy családi ház melléképülete teljes terjedelmében égett.
A tüzet eloltottuk.
2010.
12.
19. Hmvhely, Bodzási úti vasúti átjáróban egy személygépkocsi motorvonattal ütközött, melynek következtében a személygépkocsi vezetője a gépjárműbe szorult.
A sérültet feszítő-vágó berendezés segítségével a roncsból kiszabadítottuk.
A sérültet mentőhelikopter szállította el.
2010.
12.
20. Hmvhely, Kocka utcában egy családi ház melléképületében lévő vegyes tüzelé-sű kazán felrobbant, egy fő súlyos-életveszélyes égési sérüléseket szenvedett.
A sérültet mentőhelikopter szállította el.
2010.
12.
20. Hmvhely, elkerülő úton egy személygépkocsi útról lesodródott a gépjármű forgalmi akadályt képzett, 1 fő könnyű sérülést szenvedett.
A sérültet a mentőszolgálat ellátta, a járművet az úttestre visszahúztuk.
2010.
12.
20. Hmvhely, Petőfi utcában 15 méter magas fenyőfa járda felé megdőlt, járókelőket, elektromos vezetékeket veszélyeztetett.
A fát gépezetes tolólétráról, motoros láncfűrészszel eltávolítottuk.
2010.
12.
21. Hmvhely, Oldalkosár utcai társasházban zavart elméjű személy öngyilkossággal fenyegetőzött, a rendőrség kérésére vonultunk a helyszínre, szerencsére a közreműködésünkre nem volt szükség.
2010.
12.
23. Hmvhely-Szikáncs, Petőfi Sándor utcában nagymennyiségű csapadékvíz, belvíz lakóingatlanokat és a benne lévő ingóságokat veszélyeztette.
Az épületeket homokzsákokkal körbekerítettük.
2010.
12.
26. Hmvhely, Dr. Rapcsák András utcában 10 méter magas fa kettéhasadt és az előtetőre zuhant.
A fát motoros láncfűrésszel eltávolítottuk.
2010.
12.
26. Hmvhely, 47-es főúton személygépkocsi felborult, a gépkocsivezető kiérkezésre a járműből önerejéből kimászott.
Személyi sérülés nem történt.
A járművet áramtalanítottuk.
2010.
12.
26. Hmvhely, Ipoly utcában 20 kV-os távvezetékre faágak ráhajlottak a hó súlyától.
Az ágak égtek, izzottak.
A vezeték áramtalanítása után, az ágak eltávolítására kerültek.
2010.
12.
26-án és 27-én 9 esetben segítettünk elakadt, az úton keresztbefordult vagy árokba csúszott forgalmi akadályt képező járműveken.
Személyi sérülés egyik esetnél sem történt.
2010.
12.
28. Hmvhely, Nyíkos utcában egy kb. 8 méter magas akácfa az útra dőlt a hó súlya alatt, akadályozva a gépjárműforgalmat.
Motoros láncfűrésszel a fát eltávolítottuk, tájékoztatott a város tűzoltóparancsnoka
2011-01-06 11:58:41
Kokovai Péter
Már a januári bér után igénybe vehető a családi adókedvezmény
2011-01-06 12:24:50
Kokovai Péter
A járás sebessége az idősebbeknél összefügg a várható élettartammal?
Kutatók erős korrelációt találtak a 65 év feletti emberek járási sebessége és várható élettartama között.
A 34 485 résztvevő átlagos járássebessége 0,92 méter volt másodpercenként.
A Pittsburghi Egyetem kutatónak megállapítása szerint a 6-tól 21 éven át tartó követési időtartam alatt a kezdetben gyorsabban járók tovább éltek.
Az összefüggést a nőkre és férfiakra is, valamint minden vizsgált korosztályra érvényesnek találták, de különösen figyelemre méltó volt a 75 év fölöttiek körében.
A szakértők szerint a járássebesség mérése igen egyszerű és gyors módja lehet az egészségi állapot megállapításának idősebb pácienseknél.
Az 1986 és 2000 között megjelent kilenc vizsgálat metaelemzésével készült tanulmányt a Journal of the American Medical Association című orvosi folyóiratban tették közzé.
Forrás: MTI
2011-01-06 12:33:33
Kokovai Péter
Megszüntetik a pártok egyharmadát
2011-01-06 13:35:10
Olasz Monika
Tiszteletbeli polgárok honosítását segíti a város
A 2004. december 5-i kettős állampolgárságról szóló népszavazás után Hódmezővásárhely Megyei Jogú Város Képviselőtestülete dr. Grezsa István települési képviselő javaslatára egy nemzetpolitikai jelentőségű tettre szánta el magát, úgy határozott, hogy a határon túl élő magyarok részére tiszteletbeli polgári címet adományoz.
Az elmúlt öt év alatt húszezer határon túli magyar igényelte és kapta meg a címet, ezen személyeknek a város segítséget fog nyújtani mondta dr. Kószó Péter alpolgármester január 6-án, a Polgármesteri Hivatalban megrendezett sajtótájékoztató keretében.
Dr. Berényi Károly, határon túli ügyekért felelős tanácsnokként vett részt a munkában, melyet nagy örömmel és elhivatottsággal végzett.
A kezdeményezés fogadtatásáról elmondta: maguk sem gondolták volna, hogy a bejelentés után napokon belül ezrek jelentkeznek be.
Rengeteg levél és telefonhívás érkezett, többen jelezték már, hogy Hódmezővásárhelyen szeretnék átvenni az okmányt, és erre teremt lehetőséget az önkormányzat.
Hódmezővásárhely Megyei Jogú Város a kettős állampolgársághoz szükséges okmányok intézésében és az állampolgári esküben is segítséget fog nyújtani a határon túl élőknek, dr. Lázár János polgármester minden tiszteletbeli polgárhoz egy levelet juttatott el, valamint egy tájékoztatót küldött mindenki számára.
Az okmányok beadását követően a polgárok körülbelül 3-4 hónap múlva megkapják azt az oklevelet, mely arról fog szólni, hogy ők a magyar nemzet elválaszthatatlan részéhez tartoznak hangsúlyozta dr. Kószó Péter, aki arról is beszélt, hogy Zenta város polgármester asszonya levélben fordult dr. Lázár Jánoshoz, és jelezte, hogy a zentaiak tömegesen szeretnének Vásárhelyen, a testvérvárosban esküt tenni.
Az, hogy újra magyar állampolgárrá válhatnak azok, akik önhibájukon kívül ma nem azok, egy jelentős lépcsőfok jelentette ki a sajtótájékoztatón dr. Grezsa István.
A települési képviselő elmondta: a vásárhelyiek egyértelműen letették a voksot amellett, hogy a határon túl élők kapják meg az állampolgárságot.
Ehhez hozzájárult a város protestáns múltja, melynek mindig nagyon erős nemzeti hagyománya volt.
Nagyon sok tényező egyesült egy pontban, amikor úgy döntött a testület, hogy a kezdeményezés méltó Hódmezővásárhelyhez.
A város megalapozta a jó hírnevét, nem csak a Kárpát-medencében, hanem a nagyvilágban is.
Ennek a mozgalomnak is köszönhető, hogy Vásárhely a közelmúltban Magyar Örökség Díjat kapott.
Olasz Mónika
2011-01-06 13:51:15
Molnár Attila
Két baleset is történt a csúszós úton
Két, a jeges úton történt baleset miatt is volt dolguk a kisteleki rendőröknek, a szegedi Női Klinikán pedig megloptak egy kisteleki anyát.
A részleteket megtudhatja dr. dr. Ilia Csaba alezredes, a Kisteleki Rendőrkapitányság bűnügyi osztályvezetőjének összefoglalójából.
Hangbejátszással!
Egy kisteleki nő tett feljelentést ismeretlen tettes ellen, aki 2010. december 29-én a délutáni órákban a szegedi Női Klinikán az egyik anyaszállási szobából eltulajdonította a sértett pénztárcáját, benne személyi igazolványával, lakcímkártyájával, TB és adókártyájával, valamint 9.000 Ft készpénzzel.
A havas, jeges utak miatt az elmúlt időszakban a Kisteleki Rendőrkapitányság illetékességi területén ismét több közlekedési baleset is történt: Egy balástyai férfi 2010. december 31-én a délelőtti órákban az 5. számú főúton személygépkocsijával Balástya irányából Kistelek felé közlekedett.
Az úton egy útburkolati hibát próbált kikerülni, melynek során a gépkocsi a jeges burkolaton megcsúszott és a vezető az ellenkormányzás ellenére elvesztette az irányítás feletti uralmát, majd a menetirány szerinti bal oldali vizes útárokba hajtott.
A baleset során a gépkocsivezető nem sérült meg.
2011. január 3-án a délelőtti órákban egy kisteleki férfi Kistelek irányából Ópusztaszer felé közlekedett tehergépkocsijával.
Az egyik kereszteződésben jobbra kanyarodott, de kanyarodás közben későn észlelte az egysávos földúton vele szemből érkező személygépkocsit, és mivel járműve sebességét helytelenül választotta meg az útviszonyokhoz képest, a jeges úton nem tudott megállni, ezért a másik járműnek ütközött.
A baleset során senki sem sérült meg.
Mindkét közlekedési ügyben szabálysértési eljárás indult.
2011-01-06 13:56:41
Juhász Éva
Nyilatkoztak az iszapkárosult gazdák
A Vidékfejlesztési Minisztérium tájékoztatása szerint összesen 298 tulajdonost kértek arra, hogy nyilatkozzon: eladja, elcseréli vagy megtartja a szennyezett termőföldet.
A határidőig összesen 102-en nyilatkoztak úgy, hogy megfelelő ajánlat esetén eladják földjüket az államnak, ez mintegy 200 hektárnyi területet érint közölte Szabó Csaba miniszteri megbízott.
A vörösiszappal szennyezett termőföldek tulajdonosai közül majdnem minden harmadik döntött úgy, hogy felajánlja földjét az államnak tudta meg a Vidék Hírportálja.
Földcserét összesen 14-en kértek, 9 tulajdonos pedig úgy gondolja, hogy a csere és az eladás is megfelelő megoldás lenne.
Azoknál a tulajdonosoknál, akik határidőig nem küldték vissza a nyilatkozatot, a minisztérium úgy értékeli, hogy ők szeretnék megtartani földjeiket.
A nyilatkozó tulajdonosokat a Nemzeti Földalap keresi meg a jövőben és mindenkivel egyénileg állapodnak meg a feltételekről.
A Veszprém megyei katasztrófa több települést érintett, elsősorban a tározó alatti Kolontár, majd a völgy következő települése, Devecser szenvedte a legnagyobb károkat.
A Nimród Vadászújság novemberi száma szerint több vadászatra jogosult esetében vadászati tilalmat rendeltek el, továbbá több folyószakaszon horgászati és halászati tilalom volt az első hetekben érvényben.
A terület kármentesítésében a Szegedi Tudományegyetem szakemberein túl bekapcsolódtak a Nyugat-Magyarországi Egyetem Erdőmérnöki Karáról hiszen a nagy természeti katasztrófákat követően a legmagasabb szintű növénytársulások képesek a tájsebeket eredményesen eltüntetni.
Amennyiben a talaj kémhatása engedi valószínűleg erdőket telepítenek a szennyezett területekre.
A kutatóbázisok közül a károk felmérésében és a helyreállításban prof. Dr. Németh Tamás akadémikus, a Magyar Tudományos Akadémia főtitkára is részt vesz, aki a Talajtani Kutatóintézet korábbi főigazgatója is volt.
A kármentesítő munkákat a téli fagyos idő ellenére hatalmas erőkkel, folyamatosan végzik.
Szilágyi Bay Péter
2011-01-06 14:06:57
Juhász Éva
Ma van Vízkereszt
Január 6-án van Vízkereszt napja, ez a karácsonyi ünnepkör utolsó állomása.
Ez a legrégibb egyházi ünnep, a IV. századig ilyenkor ünnepelték Jézus Krisztus születésnapját és az évkezdetet is, az ortodoxok most is ekkor tartják a karácsonyt.
Január 6-án van Vízkereszt napja, ez a karácsonyi ünnepkör utolsó állomása.
Ez a legrégibb egyházi ünnep, a IV. századig ilyenkor ünnepelték Jézus Krisztus születésnapját és az évkezdetet is, az ortodoxok most is ekkor tartják a karácsonyt.
Január 6-án emlékezik meg az egyház a napkeleti bölcsekről és ilyenkor tartották a házszentelőket is, és ezen a napon szokás lebontani a karácsonyfákat - mondta Tátrai Zsuzsanna néprajzkutató.
Vízkereszt napján szokás a háromkirályok járása: három fiú vagy férfi jár házról házra kivilágított csillaggal a kezükben.
Megemlékeznek a három szent királyról, majd áldást kérnek a ház lakóira.
Ezen a napon szentelik a vizet.
A víz megszentelésének, azaz megkeresztelésének szertartásából ered a magyar vízkereszt elnevezés.
Katolikus vidékeken ezen a napon kezdődött a házszentelés.
A pap a kántorral és ministránsokkal végigjárta a falut, megáldotta a házakat és a bennük lakókat.
A megszentelt krétával az ajtóra fölírták az évszámot és a háromkirályok, Gáspár, Menyhért és Boldizsár nevének kezdőbetűit.
Úgy gondolták, hogy ezzel megvédik a házat a bajtól, például a tűzvésztől.
Vízkereszttel lezárul a karácsonyi ünnepkör és kezdődik a farsangi időszak.
Ilyenkor szokták lebontani a karácsonyfákat is.forrás: webradio.hu
2011-01-06 14:16:12
Juhász Éva
Kihűlés miatt halt meg az idős asszony
Kihűlés következtében meghalt egy 82 éves izsáki nő a kecskeméti kórházban közölte a rendőrség csütörtökön az MTI-vel.
A kihűlt asszonyra még december 30-án találtak rá lakóháza szobájában, Izsákon.
Az idős nő másnap a kórházban az orvosi kezelés ellenére meghalt mondta a Bács- Kiskun Megyei Rendőr-főkapitányság sajtószóvivője.
Mihályné Bornemisza Eleonóra őrnagy hozzátette: bűncselekmény, idegenkezűség gyanúja nem merült fel, ezért a rendőrség közigazgatási eljárásban vizsgálja a haláleset körülményeit.forrás: mno.hu
2011-01-06 14:34:51
Juhász Éva
A fővárost, a BKV-t és a Magyar Postát ellenőrzi idén az ÁSZ
2011-01-06 15:00:38
Juhász Éva
Jó helyen végzi a karácsonyfa
Rászorulók kapják tüzelőnek Békéscsaba karácsonyfáját.
Az önkormányzat a Családsegítő Szolgálat segítségével választotta ki azt a két egyedülálló asszonyt, akik megkapták a fát.
A 14 méter magas, öt tonna súlyú tűlevelűt a hivatal mezőőrei szállították ki csütörtökön közölte Botyánszky Mária, a Békéscsabai Önkormányzat szóvivője.
A város karácsonyfáját egy 70 éves, kis nyugdíjból, és egy 50 éves, szociális segélyből élő asszony kapta meg.
Reggel a városháza előtt feldarabolták a fenyőfát, és már ki is szállították a rászorulóknak.
A város egyébként karácsony előtt már segített a településen élő rászorulóknak tüzelőanyaghoz jutni.
Tavaly az év végéig 73 család kapott 8-8 mázsa fát, amelyet a település határában lévő erdős terület megtisztításából ajánlott fel a város.
További 143 családnak ugyanekkora mennyiségben vásároltak tűzifát, és január végéig még 40-50 család számíthat arra, hogy a többiekhez hasonló mennyiségű tüzelőanyagot kap az önkormányzattól mondta Cseriné Árgyelán Anna, a Családsegítő Szolgálat vezetője. forrás: hirtv.hu
2011-01-06 15:17:05
Juhász Éva
Valószínűleg világháborús lövedék került elő
Feltehetően II. világháborús robbanótöltetet találtak csütörtök délután a 451-es és a 45-ös főutak találkozásától néhány méterre Szentes közelében.
A rendőrség tájékoztatása szerint a kb. 30 cm-es, feltehetően lövedék ároktisztítási munkálatok során került elő.
A Magyar Honvédség tűzszerészeinek kiérkezéséig az ismeretlen tárgyat a rendőrség körbekerítette, őrzése folyamatban van.forrás: CSMRFK
2011-01-06 15:40:47
Kutasi Roland
Párkányi nem áll el követelésétől
A 2006-tól 2010 októberéig regnált mindszenti képviselőtestület tagjait megkerestük: továbbra is igénylik -e az eladósodott testülettől korábbi járandóságaik kifizetését.
Mint arról tegnap beszámoltunk, dr. Lázár János országgyűlési képviselő közleményében megdöbbenésének adott hangot, hogy a csődközeli helyzetben lévő Mindszent 2006-2010 közötti testületéken képviselői az önkormányzattól elmaradt tiszteletdíjukat követelik.
A korábbi testület tagjait arra kérte dr. Lázár János, mondjanak le eddig ki nem fizetett járandóságukról, ezzel is segítve a települést.
A jelenlegi képviselőtestület díjazás nélkül látja el feladatát.
Az előző testület tagjait azzal kerestük meg: továbbra is igényt tartanak -e az elmaradt tiszteletdíjakra.
2011-01-06 15:45:00
Juhász Éva
Az első szentesi baba köszöntése
Január elsején hat baba érkezett szüleik legnagyobb boldogságára a szentesi Dr. Bugyi István Kórház szülészeti osztályán, és egészen délután 16 óra 43 percig kellett várni, hogy megszülessen az év első olyan babája, akinek a szülei szentesi lakosok.
Nagyné Csikai Gabriella és Nagy Géza Árpád gyermeke, Nagy Klára Hajnalka 3680 grammos testsúllyal és 50 centiméteres testhosszal látta meg a napvilágot.
Hagyomány, hogy az év első szentesi babáját köszönti a város vezetése.
Így történt ez most is, 2010. január 3-án.
Szűcs Lajos alpolgármester látogatta meg Klárit és anyukáját és köszöntötte őket abból az alkalomból, hogy Szentes első babájaként született meg az újévben.
A megye első babájának köszöntése után Farkas Sándor a térség országgyűlési képviselője is gratulált az első szentesi babának és anyukájának. forrás: szentes.hu
2011-01-06 15:49:09
Juhász Éva
Eddig közel 300 iskolakerülő diák nem kapott családi pótlékot
A Nemzeti Erőforrás Minisztérium adatai szerint eddig 2100 esetben folytattak eljárást, akiktől pedig meg kellett vonni a iskoláztatási támogatást, azok vagy természetbeni juttatásként kapják meg, vagy az államkincstárnál nyitott folyószámlára érkezik meg az összeg.
Mintegy háromszáz gyerek esetében függesztették fel jogerősen az iskoláztatási támogatás utalását, mivel ötven óránál többet hiányoztak igazolatlanul az általános vagy középiskolából.
Emellett 2100 esetben folyik eljárás a 2010. november közepi állapot szerint, a jegyzőknek pedig január végéig felül kell vizsgálniuk a döntéseket, lejár ugyanis a három hónapos határidő.
Eddig összesen 273 diáktól vonták meg a család pótlék folyósítását, mert több mint ötven órát hiányoztak igazolatlanul az általános vagy középiskolákból.
Az érintettek a támogatást ez esetben vagy természetbeni juttatásként kapják meg, vagy az államkincstárnál nyitott folyószámlára érkezik meg az összeg.
A jegyző mindkét esetben határozatlan időre függeszti fel a folyósítást, mely döntését negyedévente kell felülvizsgálnia.
Abban az esetben, ha a folyószámlán gyűlik a pénz, akkor kaphatja meg a család, amikor a jegyző megállapítja, hogy a gyerek már jár iskolába.
Az összeg és a természetbeni juttatás felhasználását egyaránt az eseti gondok felügyeli, figyelve arra, hogy a pénzt a gyerekre fordítsák.
A jegyző feladata kijelölni az eseti gondnokot, valamint egy gazdálkodási tervet készíteni a család számára.
Az, hogy a család természetbeni juttatásként kapja meg a támogatást, vagy a számlán gyűlik a pénz a felülvizsgálatig, attól függ, hogy milyen körülmények között él a gyerek.
Akkor, ha a családban az egy főre jutó jövedelem nem éri el az öregségi nyugdíjminimumot, természetbeni juttatást kapnak.
Az, hogy mely családokban változott a helyzet januárban derül ki.
A Nemzeti Erőforrás Minisztérium adatai szerint a hiányzásokat nézve Szabolcs, illetve Borsod megye áll az élen.
Baranya megyében a 2010. november közepei állapot szerint tíz esetben gyűlik a kincstár folyószámláján a támogatási összeg, míg 13 esetben kapnak természetbeni juttatást. forrás: hirado.hu
2011-01-06 16:07:58
Juhász Éva
Nincs változás az éves parkolóbérletek kiváltásában Vásárhelyen
A parkolóbérleteknek sem az árában, sem a kiváltás szabályaiban nem történt változás 2011-ben tájékoztatott Magyar József, a Városellátó Nonprofit Kft. ügyvezető igazgatója.
Fontos tudnivaló, hogy az éves bérlet időtartama naptári évre vonatkozik.
Amennyiben év közben kívánjuk kiváltani, akkor a december 31-ig hátralévő időszakra időarányosan kell megfizetnünk a bérlet árát.
A kiváltáshoz az elmúlt évekhez hasonlóan a lakcímkártyára és a forgalmi engedélyre van szükség, ugyanis a lakossági éves bérlethez igazolni kell, hogy az adott útszakaszon jogosult -e kiváltani a kedvezményes lakossági bérletet.
A bérletek típusai sem változtak.
Továbbra is kiváltható a kedvezményes, lakossági éves bérlet, melyre az jogosult, aki olyan útszakaszon lakik, ahol a ház előtt fizető parkoló található.
A másik lakossági éves bérlet a város teljes területére vonatkozik, azaz azokra a helyekre, ahol a Városellátó Nonprofit Kft. üzemelteti a parkolást.
Továbbra is kiváltható a céges éves bérlet, illetve bárki válthat chipkártyát, amely ha az összeg lefogy róla újratölthető.
A chipkártyát bárki használhatja, a bérlet viszont minden esetben rendszámhoz kötött.
Fontos tudnivaló, hogy év közben is vásárolható bérlet időarányos áron, tehát arra az időszakra kell megfizetni, amely december 31-ig hátravan.
Minden éves bérlet naptári évre szól.
Tehát január 1-jétől december 31-ig érvényes.
Megosztom!
|
2011-01-06 16:18:10
Juhász Éva
NMHH: a sajtótermékekre vonatkozó szabályok csak júliusban lépnek hatályba
A médiatörvénynek a sajtótermékekre és internetes lapokra vonatkozó hatósági szabályai csak júliusban lépnek hatályba, így a médiatanácsnak és a szerkesztőségeknek is fél évük van felkészülni a jogszabály alkalmazására - hangsúlyozta Koltay András, a médiatanács tagja egy csütörtöki háttérbeszélgetésen.
A Nemzeti Média- és Hírközlési Hatóság (NMHH) által szervezett beszélgetésen Koltay elmondta: pozitívumnak tartja, hogy a jogszabály egyes rendelkezései csak fél év elteltével lépnek hatályba.
Így fél év van annak a vitának a lefolytatására is, hogy a regisztrációs kötelezettség blogokra is vonatkozzon -e, és ha igen, melyekre - tette hozzá.
Érzékeltette: vita tárgya lehet, hogy az üzleti céllal működő blogokról nyilvántartást vezessenek, néhány hirdetés, banner elhelyezése azonban véleménye szerint még nem minősül üzleti célnak.
Koltay András kitért arra, a médiatanács bízik benne, hogy minél kevesebb, az írott sajtót érintő ügyben kell majd hatósági döntést hoznia, bírságolnia.
Úgy vélte, ez a törvényhozó szándéka is, a médiatörvény ezért rendelkezik a társszabályozásról.
Az MTI felvetésére, amely szerint a médiatörvény bizonytalanságot okoz, mivel csak bírságolási plafont határoz meg, de nem ad iránymutatást arra, hogy egyes jogsértések esetén milyen összegű szankcióra számíthatnak a lapok és internetes újságok, Koltay András azt mondta: a médiatanács a korábbi bírósági gyakorlatra tekintettel jár majd el a jogalkalmazáskor.
Ugyanakkor emlékeztetett, hogy a médiatanács határozatait bíróság felülvizsgálhatja.
Arra a kérdésre, hogy tudomása szerint mely európai országokban helyezték hatósági felügyelete alá az írott sajtót, Portugáliát és Csehországot említette.
Szólt arról is, hogy az NMHH közigazgatási eljárást indított a Tilos rádió ellen, amiért Ice-T amerikai rapper It's On című dalát délután hat óra előtt pár perccel játszották le még szeptember elején.
Azt mondta: az erőszakos, vagy szexuális tartalmú dalszövegek esetében indokolt, hogy azokat csak az esti idősávban sugározhassák a rádiók, az idegen nyelvű dalok esetében azonban megfontolandó, hogy lehetnek -e engedékenyebbek.
Hozzátette: az ügy a médiatanács jövő heti ülésén lezárul, összességében pedig azt mutatja, hogy a médiatörvény esetében sokszor nem az igazán fontos kérdésekről esik szó.
Arra a kérdésre, igaz -e, hogy részt vett a médiatörvény előkészítésében, Koltay András úgy felelt: a jogszabályt nem a Magyar Közlönyből vagy a parlament honlapjáról ismerte meg, kodifikációs feladatot azonban nem végzett.
A médiatanács legitimációját kétségbe vonó állításokra úgy reagált: rombolja a testület megítélését " a fideszes eposzi jelző ".
Mint mondta: ez ellen csak úgy tudnak tenni, ha munkájukkal bizonyítják, hogy indokolatlan pártpolitikai elfogultsággal vádolni őket.
Beszélt arról is, hogy semmilyen formális kapcsolata nincs a nagyobbik kormánypárttal, a médiatanács tagjait pedig az Országgyűlés kétharmados többséggel választotta meg. forrás: MTI
2011-01-06 16:28:08
Molnár Attila
Gyakorlatias napokat élünk
A Bak havában inkább gyakorlatiasak leszünk.
Most jó alkalom nyílik arra, hogy valami újba fogjunk, egy régit lezárjunk mondta el Sándorné Lajkó Gabriella asztrológiai és spirituális tanácsadó.
December 22-től január 20-ig a Bak havában vagyunk, ez kedvez a gyakorlatias dolgoknak, ambiciózusak leszünk, a precíz dolgok véghezvitelének idejét élhetjük meg.
A Rádió 7 kisteleki Napraforgó műsorának vendége kifejtette: a bakok kimondottan jól tudják kihasználni ezt az időszakot, a pesszimizmussal viszont mindenkinek vigyáznia kell.
A takarékosság ideje is ez, de a túlzottan tartózkodó, vissza fogott viselkedésre vigyázni kell, azonban a csípős gúny veszélyes lehet figyelmeztetett.
A Hold hatása most is fontos.
Sándorné Lajkó Gabriella kifejtette: január 5-től növő Hold van, így bármilyen új dolog elkezdésére jó ez a Vízöntőben, de a lakás, kapcsolatok ápolására jó időszak.
Január 9-től már a Halakban lesz a Hold, ez a művészetekre lesz jó, fokozottabb élményekre ad lehetőséget, sokkal katartikusabban élünk meg egy-egy művészeti előadást, művet.
A fogászati beavatkozások január 14-ig nem ajánlottak, viszont január 11-13-ig már a Kosban jár a Hold, akkor a vitaminok jól be tudnak majd épülni, de egészen 19-ig jó időszak lesz erre.
Január 14-15-én már a Bikában lesz a Hold, akkor a masszázsok, lazítások különösen jót tesznek, de a rendrakás, takarítás, és befektetés időszaka is lesz.
19-én telihold lesz, akkor az érzelmekre figyeljenek, de a mágiáknak is jó időszaka lesz.
20-án már fogyó Hold lesz, méghozzá az Oroszlánban.
Méregtelenítésre, fodrászatra, dekorálásra, ünneplésekre, és kulturális kikapcsolódásra lesz kiemelten jó időszak.
22-23-án a fogyó Hold a Szűzben lesz ez a böjtre nagyon jó egész 26-ig.
Az érzelmekre, intuíciókra lesz kihegyezve érzékünk a hónap végén és a Halak jegyében.
Sándorné Lajkó Gabriella asztrológiai és spirituális tanácsadó válaszolt a hallgatók SMS-ben a műsorban feltett kérdéseire is, melyek leginkább a párkapcsolat, karrier, egészség terére fókuszáltak, de egy hallgató négy gyermekének általános személyiségrajzára is kíváncsi volt.
2011-01-06 16:31:05
Juhász Éva
Így alakul idén a gáz- és távhő-támogatás
2011-01-06 16:38:30
Kutasi Roland
Harmincnál is többen jártak dr. Lázár János fogadóóráján
A harmincnál is több vásárhelyi polgár mellett egy szegedi lakos is felkereste csütörtökön dr. Lázár János fogadóóráját.
A városházi dolgozószobában a problémák széles skálájában kérték a városvezető segítségét.
A legtöbben munkahellyel kapcsolatos gondjaikkal keresték meg dr. Lázár Jánost.
A 2010-es közcélú foglalkoztatási program véget ért, és az idei év lehetőségei még nem látszanak pontosan.
Azt azonban sejteni lehet, hogy a törvényi környezet változása következtében az önkormányzatnak 2011-ben a tavalyinál rövidebb időszakra nyílik lehetősége a közcélú foglalkoztatottaknak munkát biztosítani, és valószínű, hogy nem teljes munkaidőben kerülhet erre sor.
Mások a szociális támogatások lehetőségei iránt érdeklődtek, és fordultak a városvezetőhöz önkormányzati bérlakás iránti kérelemmel is.
A polgármesteri fogadóórán ezen túl segítséget kértek a közműszolgáltatókkal kapcsolatos gondok mellett az ingatlanokkal kapcsolatos rendeletek betartására is.
Arnay Megosztom!
|
2011-01-06 16:53:57
Juhász Éva
Előbb-utóbb Gyújtós és Pista is asztalra kerül
A Rádió7 szilveszteri műsorában gazdára talált Hód-Mix Pista, a Hód-Mezőgazda Zrt. és Gyújtós, a Maczelka Építőanyag-kereskedés több mint 100 kilós szerencsemalaca is egy vásárhelyi és egy kisteleki hallgatónknál.
Mindkét szerencsés nyertes asztalra szánja a nyereményét.
Gyújtóst Vásárhelyre Czirok Idának ítélte a sors keze, aki elmesélte, hogy nagy meglepetés volt számára, hogy ő lett a szerencsés.
Nem a nyereményért játszott, igaz kezdetektől visszatérő játékosa a rádió műsorainak.
Szinte egész nap hallgatja a műsort, minden műsorvezetőt szeret és aranyosnak tart.
A reggeli műsorokban azt szereti, hogy változatos és tájékoztatást kap, információhoz jut, ezért szereti a Napraforgót is.
Mint mondta, Gyújtós asztalra kerül, feldolgozzák pár napon belül.
Családi vacsora is elképzelhető, hiszen nemsokára születésnapja is lesz.
Szüleivel, keresztfiával ünnepelte az újévet, ő maga költötte a szerencsét hozó verset is.
Békési Zsolt Pálné Kistelekről játszott műsorunkban, amikor elnyerte Hódmix Pista tulajdonjogát.
Reggel a bevásárlási lista összeírásakor hallotta a versenyrehívást, és azonnal írt is versikét.
Családi körben ünnepelt, de a nap java készülődéssel telt, majd a kislánya keresztanyjáéknál töltötték a szilvesztert főként pihenéssel.
Ő maga átaludta az éjfélt.
Állandóan szól náluk a Rádió7, ha hazaér, első dolga bekapcsolni.
A Szívküldi és a Kívánságműsor a legkedveltebb náluk, de mindent érdekesnek tart.
Nagyon szereti Égető Gyula mély hangját, mindig megnyugtatja, ha hallja.
Mellette még Kodácz Csengele hangját is nagyon kellemesnek tartja, így ők a kedvenc műsorvezetői.
Tavaly is nyerni tudtak, a kislánya nevenapján regisztráltak és egy virágcsokrot nyertek.
Még egyeztetnek Pista sorsáról a családdal, de nyertesünk úgy gondolja, le lesz vágva.
Megosztom!
|
2011-01-06 17:00:03
Juhász Éva
Intenzív melegedés okoz erős panaszokat - orvosmeteorológia
Folytatódik a melegedés, a hét végére már éjszaka is fagypont felett lesznek a hőmérsékletek.
Ez a hirtelen jött változás komoly terhelést ró a szervezetre, nem kedvez a migrénre hajlamosaknak sem.
Nagyon fontos a kiegyensúlyozott táplálkozás és a fokozott folyadékbevitel a következő napokban.
Pénteken folytatódik a melegedés, már a talajközeli légrétegekben is nulla fok feletti hőmérsékletek lesznek.
Ez a hirtelen enyhülés szinte mindenkinek a szervezetét megterheli.
Kimerültebbek, ingerültebbek lehetünk.
Megnyúlhat a reakcióidő is, figyeljünk jobban a közlekedésben.
Északkeleten ónos eső is növelheti a balesetveszélyt az utakon.
Akik hosszabb vezetésre készülnek, iktassanak be több pihenőt, és ezek alkalmával némi testmozgással is frissítsék fel szervezetüket.
Lefekvés előtt egy csésze citromfű tea fogyasztása ajánlott az álmatlanságban szenvedőknek.
A légszennyezettség országszerte csökken, de főként a szálló por található meg nagyobb koncentrációban, a városi környezetben.
A szennyezett levegő fokozza a légúti megbetegedésekben szenvedők panaszait, de az egészséges embernél is jelentősen befolyásolja a napi munkavégzést.
Fáradtabbak, aluszékonyabbak lehetünk.
Az időseknek és a gyermekeknek, valamit a felső légúti megbetegedésekben szenvedőknek nem ajánlott városi környezetben a szabad levegőn tartózkodni.
Szombaton már az éjszakai fagyok is megszűnnek, felhős borult idő várható.
Záporok kialakulása előfordulhat, így az esernyőkre szükség lehet.
Gyengül a melegfronti hatás így az egyéni alkalmazkodóképességétől függően csökkenhetnek az időjárásra érzékenyek tünetei.
A borongós nap rosszabb kedélyállapotot eredményezhet, néhány kocka csokival javíthatunk hangulatunkon.
A gyulladásos panaszok is fokozódhatnak, feketeáfonya tea segíthet a panaszok csökkenésében.
A fejfájósokat sem kíméli az időjárás, magnézium B és C vitamin pótlása ajánlott.
Vasárnap frontmentes idő várható, de megnövekszik a csapadékhajlam, ami a reumatikus panaszokat fokozza.
A felélénkülő szél miatt ingerültség, migrén jelentkezhet.
A Dunántúlon több órás napsütés javíthat az elmúlt napok miatti rossz közérzeten.forrás: ozonenetwork.hu
2011-01-06 17:01:51
Juhász Éva
Erősödött kissé a forint
Csütörtökön szűk tartományban ingadozott a forint árfolyama: délután négy órakor az eurót 275,59 forinton jegyezték a szerda délutáni 276,35 forint után.
Nap közben a jegyzés 276 forint közvetlen környezetében, 275,25 és 276,35 forint között ingadozott.
A piacon 274-278 forintos jegyzési tartományban várják az euró árfolyamát az elkövetkező napokra.
A forint árfolyama csütörtökön a dollárral és a jennel szemben gyakorlatilag nem változott, a svájci frank ellenében viszont kissé gyengült: a dollárt 210,30 forinton jegyzik a szerda délutáni 210,28 forint után, a svájci frankot 218,12 forinton 217,33 után, száz japán jent pedig 253,11 forinton a szerda délutáni 253,10 forintos jegyzés után.
Az euró/dollár jegyzés is alig változott: a szerda délutáni 1,3144 után csütörtök délután 1,3117 volt.
Nap közben a jegyzés 1,3110 dollár közelében mozgott.
Csütörtökön visszafogott befektetői magatartás jellemezte a nemzetközi devizapiacokat, a főbb deviza árfolyamok alig változtak.
A befektetők a pénteken esedékes amerikai foglalkoztatási adatokra várnak a gazdasági fellendülés kilátásainak megítéléséhez. forrás: mr1.hu
2011-01-06 17:06:58
Antal Sándor
A Tisza Volán már csütörtökön edz, a HFC hétfőn kezd
A Hódmezővásárhelyi FC NB III-as labdarúgó csapat játékosai január 10-ig kaptak pihenőt, míg a nagy vetélytársuk a Tisza Volán SC Szeged már csütörtökön edzésbe áll.
Csütörtökön 18 órakor vezényli le 2011-ben az első tréninget Buchholcz Gábor vezetőedző a Felső Tisza-parti stadion műfüves pályáján.
Az első két hétben ötöt edzenek a srácok, majd január végétől heti hét tréninggel készülnek az NB III. tavaszi rajtjára.
Az átigazolási időszak még el sem kezdődött, ugyanis 2011. január 20-tól február 21-én éjfélig tart, de az már biztos, hogy a kék-feketéktől távozik Vida Gergő, míg a másik meghatározó játékosuk Huszárik Zsolt is csapatot keres.
A Tisza Volán első edzőmeccsét február 5-én vívja, amikor a Makó FC otthonában lépnek pályára, de abban a hónapban még megküzdenek az Orosházával, a Mórahalommal, a Kiskunhalassal és a Kecskemét II.-vel is.
Megosztom!
|
2011-01-06 17:40:10
Antal Sándor
Jövő szombaton Szegeden futballozik a Fradi
A Fradi és a Vasas is pályára lép január 15-én az újrainduló téli teremlabdarúgó bajnokság szegedi állomásán, ahol a várost a KITE Szeged csapata képviseli kiegészülve néhány helyi klub játékosaival.
Az egész napos műfüves focitornára telt házra számítanak a szervezők.
Hat-hat csapat játszik majd a 19 millió forint összdíjazású Borsodi Teremlabdarúgó-bajnokságon.
A selejtezőket három helyszínen Nyíregyháza, Szombathely és Szeged rendezik, a döntőt pedig a debreceni Főnix Csarnokban játsszák majd a selejtezők győztesei.
Az` Év Terembajnoka` ötmillió forintot nyerhet.
A torna rendezője a Magyar Labdarúgó Szövetség, a szegedi selejtező társszervezője pedig a Csongrád Megyei Labdarúgó Szövetség (CSLSZ) és a Szegedi Sport és Fürdők Kft. A szervezők csütörtökön tartottak sajtótájékoztatót, ahol a január 15-i esemény további részleteit ismertették.
Szegeden a KITE Szeged mellett öt csapat Ferencváros, Szolnok, Kecskemét, Pápa és a Vasas, két csoportban küzd a továbbjutásért.
A belépő 1500 forint lesz, de lehet családi és csoportos kedvezményt is igénybe venni.
Előbbi két felnőtt és legalább egy 16 év alatti gyermeknél igényelhető, utóbbi pedig 10 fő felett iskolai szervezés keretében.
A kedvezményes belépők személyenként 1000 forintba kerülnek majd.
A belépőket január 7-től lehet megváltani az országos hálózat keretében minden Libri könyvesboltban, illetve a CSLSZ székházában (Közép fasor 1-3.) és a sportcsarnokban.
Január 15., Szeged 14.40: Szeged Vasas 15.18: Kecskeméti TE- Ereco Szolnoki MÁV 15.46:` Városi Futball Legenda` köszöntése 15.50: Vasas Lombard Pápa Termál FC 16.20: Cheerleader I. bemutató 16.25: amerikai futball- bemutató 16.40: Cheerleader II. csapat bemutató 16.45: Ferencvárosi TC Szolnoki MÁV 17.15: Cheerleader III. csapat bemutató 17.20: Szeged Lombard Pápa Termál FC 17.50: Tombolahúzás,` legöregebb, legfiatalabb szurkoló` játék 17.55: Ferencvárosi TC Kecskeméti TE-Ereco 18.25: Cheerleader bemutató 18.30: DÖNTŐ (A csoport I. helyezettje B csoport I. helyezettje) 18.58: Eredményhirdetés Forrás: SzegedMa.
hu
2011-01-06 17:51:49
promenad.hu
Szijjártó: diszkrimináció lenne, ha csak a magyar jogszabályt kellene módosítani
2011-01-06 18:05:07
Juhász Éva
Szállodaépítésre bocsátanak versenytárgyalásra egy telket Algyőn
Szálloda építésére hirdet pályázatot Algyő egy a belterületén található telekre, melyet egyfordulós, nyilvános versenytárgyaláson kívánnak értékesíteni január 14-én 9 órakor.
Az értékesítés célja, hogy a jelenleg is üzemelő Borbála fürdőhöz kapcsolódva egy négy csillagos szálloda épüljön a településen.
A pályázat az Algyő belterületén a 1771/102 hrsz. alatt található, beépítetlen terület megnevezésű, 3073 m2 területű ingatlanra vonatkozik, melyet egyfordulós, nyilvános versenytárgyaláson értékesítenek szállodaépítés céljára.
A nyertes pályázónak az ingatlanon, a jelenleg is üzemelő Borbála fürdő szolgáltatási infrastruktúrájához kapcsolódva, azt kiegészítve, a hatályos jogszabályi előírásoknak megfelelő, minimálisan négy csillagos szállodát kell felépítenie 3 éven belül.
A versenytárgyalásos értékesítés helyszíne Algyő Nagyközség Polgármesteri Hivatala (6750 Algyő, Kastélykert u. 40.) tanácsterme lesz, ahol január 14-én 9 órakor kezdődik az értékesítés.
A kiinduló nettó vételár pedig 12.706.855 forint, melyhez a befizetendő pályázati biztosíték (bánatpénz) összege 1.000.000 forint.
A bánatpénz befizetése a versenytárgyaláson való részvételnek a feltétele, és az ingatlan vételárába beszámít ez az összeg.
A licit minimum összege nettó 200 000 forint lesz.
Amennyiben többen tettek azonos ajánlatot, a nyertes pályázó személyéről sorsolással döntenek.
A pályázaton részt vehet: természetes és jogi személy, gazdálkodó és más szervezet feltéve, hogy saját nevében jogosult jogot szerezni és kötelezettséget vállalni vagy ezek polgári jogi társasága személyesen vagy jogi képviselője útján.
Megosztom!
|
2011-01-06 18:09:18
Juhász Éva
Jégcsaphullás és hócsúszásveszély
Télen nem csak a csúszós utak, járdák jelenthetnek veszélyt a járókelőkre.
Az enyhülő időjárással járó olvadás nyomán a magasból is veszély leselkedik az ereszcsatornákról, kiálló falrészekről lezuhanó jégcsapok, valamint a tetőkön felgyülemlő fagyott hó képében.
A tűzoltóság tájékoztatása szerint, amikor elkezdődik a valódi olvadás, naponta több esetben is ki kell szállniuk helyszínre Szegeden.
A tetők, ereszek jégcsapmentesítése lakossági bejelentés alapján történik.
További veszélyforrás a tetőkön összegyűlő, az időjárás változásával felolvadó-megfagyó, emiatt sűrűbb, keményebb hóból álló rétegek megcsúszása és utcára zuhanása.
Az ilyen épületek esetében a hócsúszásveszélyre figyelmeztető táblákat, plakátokat kell kihelyezni.
Mindezek mellett az utcán sétálva mi magunknak is érdemes figyelnünk, és ajánlott a hócsúszás- és jégcsapveszélyt figyelembe véve közlekednünk! forrás és teljes cikk: szegedma.hu
2011-01-06 18:32:42
Juhász Éva
Szirénázó mentőbe rohant egy autó
A rendőrség tájékoztatása szerint megkülönböztető jelzéseket használó, betegért siető mentőautóval ütközött egy jelzőlámpás kereszteződésben egy személygépkocsi csütörtök délután Kecskeméten; a személygépkocsiban egy nő könnyebben megsérült.
A fény- és hangjelzéseit használó mentő a jelzőlámpa tilos jelzése mellett hajtott be a kereszteződésbe, és ütközött össze a zöld jelzésre érkező személygépkocsival - mondta a Bács-Kiskun Megyei Rendőr-főkapitányság sajtószóvivője.
Mihályné Bornemisza Eleonóra hozzátette: a személygépkocsi utasát könnyebb sérülésekkel szállították kórházba.
A rendőrség a felelősség megállapítása érdekében vizsgálja a baleset körülményeit.forrás: hvg.hu
2011-01-06 18:39:46
Juhász Éva
Megkezdődött a hivatalos EU-elnökségi átadási ünnepség
2011-01-06 18:52:05
promenad.hu
Orbán: Magyarország viszonya szomszédaival soha nem volt ilyen jó
2011-01-06 20:08:55
Antal Sándor
Nehéz év előtt a vásárhelyi lovasok
Mozgalmas és eredményes éven van túl a Hódmezővásárhelyi Lovas Klub, de a 2011 sem lesz sétagalopp, ugyanis három ló is kiesik, így újra meg kell találnia a megfelelő párosokat Törökné Kezes Gabriella edzőnek.
Hangbejátszással!
Minden jó, ha a vége jó kezdte a beszélgetésünket Törökné Kezes Gabriella, aki portálunknak elárulta, hogy egy nagyon nehéz éven vannak túl, de az országos bajnokságon szerzett két arany, két ezüst és három bronzzal teljesen elégedett.
Az időjárás miatt több edzés és minősítő verseny is elmaradt, ezért az év végi éremhullásnak nagyon örült az edző, aki már a jövőre gondol.
A 2011-es év sem lesz könnyű számukra, hiszen három ló is kiesik, így az első és legfontosabb feladatuk, hogy új párosokat alakítsanak ki az áprilisban kezdődő versenyszezonra.
Az országos bajnokság döntőjére pedig már teljesen készen kell, hogy legyenek a versenyzők fogalmazott az edző.
Éppen ezért az összes lóval rész kell venniük a minősítő versenyeken, hogy megtalálják a megfelelő párosításokat.
Az időjárás közbe szólhat a felkészülésben, de januárban már mindenképpen elkezdik az edzéseket, amikor Berei Béla tanyáján tréningeznek majd.
2011-01-06 23:44:11
Kokovai Péter
Idén elmarad az Operabál
2011-01-07 06:49:27
Molnár Attila
Közlekedési információk Kistelekről és térségéből
2011-01-07 06:50:03
Martonosi János
Pénteken délnyugatra megérkezik a tavasz
Délnyugati áramlással a magasban egyre enyhébb légtömegek jutnak el az ország fölé, és pénteken délnyugaton tavaszias jellegűre vált az időjárás.
A folytatásban fokozatosan másutt is emelkedik a hőmérséklet, ezzel párhuzamosan erőteljes olvadás veszi kezdetét.
Pénteken jobbára felhős lesz az ég az ország felett, és elszórtan fordul elő kisebb eső.
Eleinte északon, északkeleten havas eső, ónos eső, gyenge havazás is lehet.
A Dunántúlon délután a változó felhőzet mellett pár órás napsütés is ígérkezik.
Megélénkül, a nyugati határszél mentén időnként erős széllökések kísérik a déli, délnyugati szelet.
A hőmérséklet a Dunántúlon és az ország középső részén 5, 10 fok, északkeleten 0, 3 fok között tetőzik.
Melegfronti hatás érvényesül a légkörben, ezért az érzékenyeknél fejfájás, figyelmetlenség, kialvatlanság jelentkezhet.
Forrás: ON
2011-01-07 07:11:11
Martonosi János
Felkerült a Rektori Hivatalra az ' ' u ' '
Teljes lett a Szegedi Tudományegyetem felirat a felsőoktatási intézmény Dugonics téri központi épületének homlokzatán.
A felújítás során az " u " betűvel " minőségi probléma " lépett fel, ezért a kivitelező újat gyártatott le.
Hamarosan a legapróbb munkálatokat is befejezik az SZTE Központi épületén, melynek csalhatatlan jele, hogy a Dugonics téri épület homlokzatára az " u " betű is felkerült, melynek köszönhetően már végre nem hiányos a Szegedi Tudományegyetem felirat.
Mint Dr. Szabó Gábor rektor az egyetem új vezetőinek szerdai bemutatásán elmondta, az ominózus " u " betűvel " minőségi problémák " voltak, így a kivitelező egy újat gyártatott le.
A rektor szerint ez is a kivitelező igényességét mutatja, ugyanakkor az egyetem első embere bízik benne, hogy az új rektori épület évtizedekig megőrzi majd szépségét a felújítás után.
Amint arról korábban már beszámoltunk, a központi épület átadás-átvétele már megkezdődött, amely előre láthatólag februárig tart majd.
A Rektori Hivatalba valószínűleg a tavasz kezdetén költözhet vissza az egyetemi vezetés.
Minden esetre a Szegedi Tudományegyetem felirat most már nem csak angolul, hanem magyarul is teljes lett.
2011-01-07 07:14:37
Martonosi János
Spórolni akartak a lakók, kikapcsolták a fűtést
2011-01-07 07:19:14
Martonosi János
A szlovákok is támogatják a határon túli szlovákokat
2011-01-07 07:21:41
Martonosi János
Magyarország azon európai országok közé tartozik, akinek még van esélye arra, hogy jelentősen újjászervezve saját államát, versenyképessé váljon a termelés és a gazdasági növekedés tekintetében a világgazdaság feltörekvő régióival.
2011-01-07 07:32:31
Martonosi János
Szavaznak a kisebbségi képviselők vasárnap
Román, szlovák és cigány területi kisebbségi önkormányzat alakulhat Békés megyében a január 9-ei, területi és országos kisebbségi önkormányzati képviselő- választáson.
Csak a működő kisebbségi önkormányzatok elektorai - akiket a tavaly október 3-ai választásokon kisebbségi képviselővé választottak - szavazhatnak és jelöltet is csak maguk közül választhatnak.
- Békés megyében 52 település érintett a vasárnapi voksoláson - tudtuk meg dr. Dávid Sándor megyei főjegyzőtől.
A megyei kisebbségi önkormányzatokba a korábbi kilenc tag helyett most hetet választanak, míg az országosok létszáma a működő kisebbségi önkormányzatok számától függ.
A cikk a hirdetés után folytatódik Megyeire nem, de országos kisebbségi önkormányzati listára Almáskamaráson a német, Battonyán a szerb, Békéscsabán pedig a lengyel kisebbségi képviselők szavaznak majd vasárnap.
Az országos kisebbségi választásban 9 ezer 200 elektor vesz részt, a 13 kisebbség összesen 27 listát indít.
A területi kisebbségi választásban 8 ezer 300 elektor vehet részt, itt 13 kisebbség összesen 102 listát indít.
A szavazásra jogosult elektor csak azon a településen szavazhat, ahol a települési kisebbségi önkormányzat tagja.
Forrás: beol
2011-01-07 07:35:37
Martonosi János
A csabai iPont meghódította Amerikát
Kedvező a visszhangja a békéscsabai-budapesti iPont 3D-s standjának a Las Vegas-i CES kiállításon.
Az iPont International Kft. a háromdimenziós megjelenítés a megszokottól eltérő alternatíváját mutatja meg, német partnerével közösen fejlesztett televíziókészülékeiket mutatják be.
Ezek egy részét egyébként Békéscsabán is több alkalommal megcsodálhatták az érdeklődők, legutóbb a Tudásházban rendeztek bemutatót.
A cég fejlesztéseiről többek közt a rangos CNET is beszámol, de a magyar it-sajtó kiemelt helyen foglalkozik a csabaiak sikereivel.
Korcsok Zoltán igazgatóval váltottunk néhány Gtalk-üzenetet, lapunknak elmondta: rendkívül elfoglaltak a világ legnagyobb kiállításán, napi tizenkét órán át tárgyalnak a világ élvonalába tartozó it-cégek képviselőivel, akik körében nagy az érdeklődés fejlesztéseik iránt.
Az iPont lényegében egy végfelhasználóknak szánt termék koncepcióját mutatja, melyhez nagy gyártók jelentkezését várják.
Már a kiállítást előtt bejelentkezett egy nagy tévégyártó, akivel konkrét tárgyalásokat folytatnak.
Ezen túl számítanak tévétársaságok, filmstúdiók, mozihálózatok és sportbárok jelentkezésére.
A kiállított eszköz képes arra, hogy szemüveges megnézésre szánt 3D-csatornákat, például a YouTube 3D-t, vagy 3D bluray filmeket szemüveg nélkül is megnézhessünk - nyilatkozta Korcsok Zoltán a helyszínen az Index techrovatának.
Az iPont terméke valós időben alakítja át szemüveg nélkül látható (autosztereoszkóp) 3D-tartalommá a " hagyományos ", szemüveges 3D-képeket.
Ezek egyaránt lehetnek adathordozón tárolt vagy élő műsorok.
Forrás: beol
2011-01-07 07:39:26
Szöllősi Sándor
Közlekedési információk Hódmezővásárhelyről
Ebben az évben először kúszott a hőmérő higanyszála fagypont fölé.
A hó az utakon olvad, de ott ahol a járművek keményre taposták tükörfényes és csúszik.
A Borz és a László u. kereszteződésében a körforgalom csúszik, itt és a Királyszék u. környékén a mellékutcák síkosak.
Több helyen, mint a Hódtó utcán is az olvadás miatt keletkező víz megáll az úttesten, az esetleges úthibák így nehezebben vehetők észre.
A Bajcsy-Zsilinszky utcán ma reggel nem végeztek fagallyazást.
Ma útjavítási munkát sem terveznek, így ilyen forgalmi akadályra nem kell számítani.
A piac környékén még a forgalom gyenge.
A város területén a forgalom mindenütt jól halad, fennakadás sehol nem volt tapasztalható.
2011-01-07 07:48:58
Martonosi János
Kevés helyen tudtak mindent learatni tavaly
Akadtak olyan területek, ahol lánctalpas kombájnokkal sem tudták betakarítani a terményt a vizes talajról.
Csak kukoricából 8-10 ezer hektár veszett oda a megyében.
Speciális kombájnokkal próbálta meg a jégen betakarítani a kukoricát a Kondorosi Magvető Zrt., de feladták a küzdelmet, a talajviszonyok győztek.
Csizmadia Béla cégvezető elmondta, 30 hektárnyi kukoricájuk maradt kint, ősszel a belvíz akadályozta a kombájnolást, elsüllyedtek a gépek.
Bár az elmúlt napokban fagyos idő volt, de csak egycentis jeges hótakaró alakult ki.
A hó alatt vizes, sáros a talaj.
Mivel lábon áll a kukorica, és rajta vannak a csövek is, még nem adták fel, hogy betakarítsák a termést.
Ahol arattak, ott sem sikerült elművelni a talajt, és nagy aszálynak kell lenni tavasszal, hogy ez akkor sikerüljön, és vetni is tudjanak.
Ugyanerre panaszkodott Végh László, a Csabatáj Zrt. elnöke, a Hidasháti Zrt. vezérigazgatója is.
- Nagy nehézségek árán december elején learattunk minden növényt.
Amikor rá lehetett menni a talajra, a gépeket ide csoportosítottunk, ki kellett vontatni a táblákból a terménnyel a teherautókat - magyarázta Végh László.
- Nem tudtunk szántani, a betakarítás után pedig újra nem engedte az időjárás.
Búzából is csak a csökkentett tervünknek a felét vetettük el.
Szabó István, a megyei kormányhivatal földművelésügyi igazgatója hangsúlyozta, a 100 ezer hektárnyi kukoricából 8-10 ezer hektár veszett oda.
A belvíz tette tönkre, illetve szintén az időjárás miatt nem tudták ősszel betakarítani.
Többségében a szél, a hó, a vadak megdöntötték a tengerit, a szára megrothadt, tehát már nem is tudják learatni.
Ahol még lábon áll a kukorica, megpróbálják majd kombájnolni.
A napraforgónál az 56 ezer hektárnyi növényből 6-7 ezer hektáron veszett oda a termés.
Főként a belvíz miatt.
A határban még másfélezer hektáron van kint a napraforgó, ezt már nem is aratják le.
Forrás: beol
2011-01-07 07:55:39
Martonosi János
II. világháborús lövedéket találtak Szentes közelében
Feltehetően egy II. világháborús robbanótöltetre bukkantak csütörtök délután ároktisztítási munkálatok közben Szentes közelében.
Feltehetően egy II. világháborús robbanótöltetre bukkantak csütörtök délután ároktisztítási munkálatok közben.
A mintegy 30 cm-es lövedék a 451-es és a 45-ös főutak találkozásától néhány méterre Szentes közelében fordult ki a földből.
A robbanásveszélyes lövedéket a tűzszerészek kiérkezéséig a rendőrség körbe kerítette.
Forrás: webradio
2011-01-07 08:04:55
Martonosi János
Visszaszámlálás nyugdíjügyben
17 napjuk van a nyugdíjpénztártagoknak arra, hogy nyilatkozzanak tagságuk fenntartásáról, különben visszakerülnek az állami pillérbe.
A Portfolio.hu szerint jelenleg naponta 700-800-an jelennek meg az ügyfélszolgálatokon, így meglepő lenne, ha 50 ezer fölé tudna nőni január végéig a maradók tábora.
Ez a 3 milliós tagsággal számolva 1,67 százalékos maradási arányt jelentene, de a statisztikák és a trendek alapján reálisabb számításnak tűnik, hogy " a maradók tábora csak minimálisan fogja meghaladni a 20 ezer főt " - írja a Portfolio, amely mindezt az idő rövidségével és a szabályozással magyarázza.
2011-01-07 08:08:36
Martonosi János
Se fizetés, se tanítás Tiszabőn
2011-01-07 08:11:07
Martonosi János
Kecskeméten is a víz az úr
Megtelt a talaj vízzel Kecskeméten - az ország más területeihez hasonlóan - a telítettsége 98 százalékos.
A megyeszékhely több száz házának pincéjében áll a víz, ötven épület pedig megközelíthetetlen lett a belvíz miatt.
Az időjárás napokon belüli enyhülése és a vele járó olvadás a problémát megsokszorozhatja.
A fenti adatokat az önkormányzat munkatársaiból és a polgári védelemi kirendeltség vezetőjéből létrejött védekezési munkabizottság sorolja, akik a város legveszélyeztetettebb területeit járják ellenőrizve a védekezési munkákat kedd délelőtt 10 óra óta.
Akkor hirdették ki ugyanis Kecskemét közigazgatási területén a másodfokú belvízvédekezési készültséget.
- Azért volt erre szükség, mert a lakossági jelzések ellenőrzését követően megállapítottuk, hogy jelentős területeket veszélyeztet a megemelkedett talajvízszint következtében kialakult belvíz.
A probléma így már nem csak egy-egy utcára érvényes, hanem a város több területére - mondta Nagypál Sándor.
Az alpolgármester hozzátette: karácsony előtt jöttek az első bejelentések a belvízzel körülvett házakról.
Azóta elkezdődött a Ménteleki-belvízcsatorna kotrása, a belvíz szivattyúzása, Sutusfalu térségében pedig ideiglenes vezetéket is kiépítenek.
Nemsokára a Kósafalu térségében is felújítják a régi, betemetett vízelvezető árkot.
A szakemberek elmagyarázták, a másodfokú készültség szerint innentől kezdve minden érintett hatóság, szolgáltató, társulat és kirendeltség együtt gondolkodik és cselekszik.
A katasztrófavédelem koordinálásával ezek a Polgári Védelmi Kirendeltség, az önkormányzat, a Bácsvíz Zrt., és a Tisza-kunsági Vízgazdálkodási Társulat.
- Jelenleg Kecskemét legmélyebb területei, a Sutusfalu, a Szent László körút, Belsőnyír, a Kőrösi hegy- és a Kósafalu térsége a legveszélyeztetettebb - mondta Farkasné Fazekas Mária őrnagy, a polgári védelmi kirendeltség vezetője.
Tanácsként elmondta, nem érdemes a pincékből a vizet kiszivattyúzni, mert mindenképpen pótlódni fog, a bevezető vízér pedig még ki is tágul.
- Aki teheti, zárja le a pincéjét, tűrjön és várjon, amíg magától visszahúzódik a víz.
Azután már lehet esetleg szigetelni.
Az együttműködő hatóságok egyelőre saját zsebből gazdálkodnak.
A kecskeméti önkormányzat a vis major alapból 8 millió forintot különített el erre a célra, de a becslések szerint a védekezés akár hónapokig is eltarthat és több tíz millió forintba fog kerülni.
Az önkormányzat az államtól a védekezési költség 70 százalékát visszaigényelheti.
Forrás: baon
2011-01-07 08:14:34
Martonosi János
Még idén alapjaiban megreformálják a tűzoltóságot és újjászervezik a polgári védelmet, amely komoly változást eredményez mind a katasztrófák elleni felkészülésben, mind pedig a jogszabályalkotásokban - mondta a katasztrófavédelmi kormánybiztos, hozzátette: a konkrét veszélyhelyzetek kezelésére hivatott egyik újonnan bevezetendő kezdeményezést, a " köteles polgári védelmi szolgálat " intézményét is bemutatta.
Bakondi György altábornagy, az Országos Katasztrófavédelmi Főigazgatóság (OKF) vezetője elmondta: a katasztrófavédelmi rendszer javítására és fejlesztésére vonatkozó szabályozási koncepció társadalmi vitája napokon belül lezárul, így a jogszabálytervezet már a tavaszi ülésszakon a parlament elé kerül.
Az új katasztrófavédelmi törvénytervezet kitér a veszélyes anyagokkal kapcsolatos súlyos balesetek elleni hatékonyabb védekezés kialakítására, a lakosság és a polgári védelem szerepének erősítésére, valamint szabályozza a katasztrófák elleni védekezés hatékonyabbá tételét és finanszírozását is.
A polgári védelem, amelyet fél évszázaddal ezelőtt a háborús és a mindennapi veszélyhelyzetek esetére, a lakosság megsegítésére hoztak létre, az új kor kihívásait figyelembe véve más típusú felkészültséget és eszközellátást igényel, így ezek az erők újabban elsősorban a természeti és ipari katasztrófák, különleges, súlyos balesetek kezelésénél lesznek bevethetők.
Bakondi György elmondása szerint az új rendszer két pilléren nyugszik: egyrészt a már létező, speciális szaktudással, technikai eszközökkel rendelkező szervezeteken, amelyek komoly helyzetekben eddig önkéntes alapon végezték tevékenységüket, másrészt a speciális tevékenységet végzők és cégek bevonásán, a " köteles polgári védelmi szolgálat " létrehozásán.
Utóbbi azt jelenti, hogy a speciális szaktudással rendelkezőket, valamint a fizikai állapotuk és életkoruk alapján egy adatbázisban összesített embereket, akik összesen akár sok tízezren is lehetnek, " mozgósítási határozattal " bevonnák a védekezési munkálatokba, költségeiket pedig az állam, illetőleg az erre a célra létrehozandó katasztrófavédelmi célelőirányzat fedezné.
Konkrét veszélyhelyzetekben a szakmai feladatok hatékonyabb koordinálása érdekében kialakítanák a helyszíni operatív csoportok rendszerét, melyek több települést fognának össze, és kapcsolatot tartanának a települési vezetők mellé rendelt katasztrófavédelmi összekötőkkel, de felülvizsgáltatnák az önkormányzati vezetők veszélyhelyzeti képzésének rendszerét is.
Az altábornagy megjegyezte: a múlt évi rendkívüli áradások és az ajkai vörösiszapömlés során kialakult katasztrófahelyzetek rávilágítottak: a katasztrófavédelmi szervek állományain túl jelentős számú, olykor több ezer önkéntes bevonására is szükség van, így a koncepció szerint egységesítenék a honvédelemről és a polgári védelemről szóló törvényben foglalt kötelezettség életkori határait - amely jelenleg a honvédelmi törvény alapján a nőknél 18-50, férfiaknál 18-55 éves kor; a polgári védelem esetén a nőknél 18-55, férfiaknál 16-60 éves kor - úgy, hogy az utóbbit kitolnák a mindenkori öregségi nyugdíjkorhatárig.
Tavaly május és júniusban 848 településen, ebből csak Borsod-Abaúj-Zemplén megyében 208 településen volt védekezés, és a munkálatokban résztvevők összlétszáma májusban több mint 60 ezer, júniusban mintegy 150 ezer fő volt, az ár- és belvizek elleni védekezés során pedig 14,3 millió homokzsákot építettek be.
A polgári védelem szervezeti átalakítása mellett döntő többségében már megszülettek azok a jogszabályok, amelyek katasztrófahelyzeteknél elősegítik a védekezési és helyreállítási munkálatok lefolytatását, így a katasztrófavédelem - felkészülve egy esetleges tavaszi rendkívüli áradásra - komplex árvízi csoportokat hoz létre.
Megjegyezte, egy kormányhatározat szerint minden borsodi önkormányzat számára kötelező egy elöntési terv készítése, és ehhez a kormány hárommillió forint plusz forrást biztosít településenként.
A településrendezési szabályozás mellett - az építési hatóságok együttműködésével - a katasztrófavédelemnek is van véleményezési joga, hogy ne fordulhasson elő olyan eset, hogy elöntött vagy árvízveszélyes területre adhassanak ki építési engedélyt.
A lakosság és a tűzvédelem területén is jelentős változások várhatók: az ország hivatásos tűzoltóságait, amelyek ma önkormányzati fenntartásúak, állami irányítás alá helyezik.
Arra a kérdésre, hogy az egyes vélemények szerint ez az elképzelés azért is probléma, mert a tűzoltólaktanyák épületeit és az eszközöket, vagy az azok beszerzéseihez szükséges pályázati önrészt az önkormányzatok saját vagyonukból biztosították, az OKF főigazgatója úgy válaszolt: " az önkormányzati ingatlanok valójában állami ingatlanok voltak, így ezek visszavételéről beszélhetünk ".
Mint hozzátette: a tűzoltólaktanyák és gyakorlóterek funkciói nem fognak változni a jövőben sem, és vizsgálják, hogy az önkormányzatok hogyan tudnak hatékonyan hozzájárulni a helyi tűzvédelem megerősítéséhez.
Forrás: MR
2011-01-07 08:18:13
Martonosi János
Visszatértek az iráni határsértők
Őrizetbe vette a Csongrád Megyei Rendőr-főkapitányság azt a két iráni férfit, akit tegnap reggel fogtak el a szegedi határrendészek a mórahalmi autóbusz- pályaudvaron.
A Szegedi Határrendészeti Kirendeltség járőrei állampolgári jelzés alapján vonták igazoltatás alá a 24 és a 25 éves fiatalembereket.
Személyazonosságukat egyikőjük sem tudta igazolni, azonban a rendőrök csakhamar kiderítették, hogy ugyanarról a két személyről van szó, akiket tavaly december 29-én már elfogtak és vissza is toloncoltak Szerbiába három év beutazási és tartózkodási tilalom elrendelése mellett.
Az ügyben a Csongrád Megyei Rendőr-főkapitányság beutazási és tartózkodási tilalom megsértése miatt rendelt el büntetőeljárást.
Ennek során a nyomozás megállapította, hogy a két férfi korábban afgán állampolgárnak adta ki magát, azonban valójában mindketten irániak.
Kihallgatásuk során a bűncselekmények elkövetését elismerték, de azt mondták, hogy nem akartak visszamenni Iránba, ezért vallották magukat afgánnak.
Egyikőjük azt is mondta, hogy azért próbáltak meg Magyarországra szökni ismét, mert Szerbiában nem maradhattak, hazánkat pedig szebbnek tartják, mint a többi országot.
A rendőrség mindkét férfit őrizetbe vette és kezdeményezte előzetes letartóztatásukat.
Forrás: CSMRFK
2011-01-07 09:40:22
Martonosi János
Hétvégén kezdik az évet a gyorskorcsolyázók
A Szegedi Korcsolyázó Egyesület ismét megrendezi a Tisza-kupát, immáron kilencedszer.
A nemzetközi versenyen a környező országokból is részt vesznek versenyzők több korcsoportban.
A nagyok eközben edzőtáborban készülnek a január közepi Európa-bajnokságra.
Január 8-9-én rendezik meg a 9.
Tisza-kupát a szegedi Műjégpályán.
A versenyen szlovák, szlovén, szerb és román gyorskorcsolyázók vesznek részt, hét korcsoportban a kicsiktől egészen a szeniorokig, a szervezők több mint 70 versenyző megjelenésére számítanak.
A megmérettetés szombaton reggel 10-től délután 17 óráig, vasárnap reggel 9-től 13 óráig tart.
A nagyok közül a válogatottak Lajtos Szandra, Oláh Bence, Kónya Zsófia nem vesznek részt a hétvégi kupán, mivel a fővárosban edzőtáboroznak a nemzeti csapattal, készülvén a január 1416 között rendezendő Európa-bajnokságra.Forrás: szegedma
2011-01-07 09:48:01
Martonosi János
A belvízhelyzet javulásában bíznak a szakemberek
Jelenleg még nem történtek nagyobb változások a belvízhelyzetben, továbbra is több mint 83 ezer hektár van elöntés alatt az ATIKÖVIZIG területén nyilatkozta portálunknak dr. Dobi László, a szervezet igazgató-helyettese.
A hétvégén felmelegszik a levegő, bár az előrejelzések szerint ez nem tart sokáig mondta az igazgatóhelyettes, aki hozzátette: a közelmúlt hideg időjárása valamelyest segített csökkenteni a csatornák túlterheltségét, emiatt, valamint a talajvíz szintjének csökkenése miatt is reménykednek abban, hogy nem fog drasztikusan romlani a jelenlegi állapot.
A folyókon is pozitív, azaz apadó tendencia mutatkozik, és ha a vízgyűjtőkről nem indul el újabb áradás, akkor ez segít csökkenteni a szivattyúk terhelését is.
Emellett, ha kedvezőek lesznek a körülmények, akkor a védelmi fokozatokat is csökkenteni lehet hangsúlyozta dr. Dobi László.
Megosztom!
|
2011-01-07 09:56:22
Martonosi János
Hálapénzellentétek
2011-01-07 10:14:28
Martonosi János
Együttes ülést tart ma a kormány és az Európai Bizottság
Együttes ülést tart ma a kormány és az Európai Bizottság a Parlamentben, a találkozón meghatározzák az EU végrehajtó testülete és az elnöki posztot január elsejétől fél évig betöltő Magyarország legfontosabb közös feladatait és egyeztetik a munka menetrendjét.
A tanácskozáson szó lesz a médiatörvényről és a körülötte kialakult helyzetről is.
Az értekezlet alkalmával Orbán Viktor miniszterelnök négyszemközti megbeszélést folytat José Manuel Barrosóval, a Bizottság elnökével.
Ezzel egyidejűleg szekcióüléseket szerveznek a magyar miniszterek és államtitkárok, illetve az illetékes biztosok részvételével.
Kora délután Orbán Viktor és José Manuel Barroso közös sajtótájékoztatót tart.
Győri Enikő európai ügyekért felelős államtitkár rádiónknak azt mondta, az első és legfontosabb téma az a gazdasági kormányzás.
` Azt kell a magyar elnökség alatt megoldanunk, hogy olyan válságok, amelyek 2008-tól megrendítették a világot, ne fordulhassanak elő a jövőben.
` A hagyományok szerint az első ülésen a magyar kormány tagjai a tárcáknak megfelelő biztosokkal egyeztetik a naptárt.
Megbeszélik, hogy az Európai Bizottság mely kérdésekben, mikorra teszi le a javaslatait az asztalra, és utána indulhat a kormányok képviselőiből álló tanácsokban a munka.
José Manuel Barroso a napokban jelezte, a budapesti megbeszélésen fel kívánják vetni a médiatörvénnyel kapcsolatos aggodalmakat is.
Erre a magyar kormányzat is számít: Győri Enikő azt mondta, a médiatörvényről és a körülötte kialakult helyzetről is biztosan szó lesz a magyar kormány és az Európai Bizottság budapesti ülésén.
A Bizottság elnöke és a miniszterelnök délután a Millenáris Parkban hivatalosan megnyitja az Európa- pontot, amely uniós információs központ, könyvtár, találkozóhely lesz az Európai Parlament tájékoztatási irodájának és a Bizottság magyarországi képviseletének új közös székházában.
A megnyitón jelen lesz Schmitt Pál köztársasági elnök is.
Forrás: MR
2011-01-07 10:18:11
Martonosi János
Középiskolásoknak indít rádiós képzést a Szegedi Tudományegyetem
Középiskolás diákoknak indít ingyenes rádiós képzést Sulirádió néven a Szegedi Tudományegyetem Juhász Gyula Pedagógusképző Kara az Oktatásért Közalapítvány támogatásával - tájékoztatta Annus Gábor, az intézmény sajtóreferense.
A szervezők olyan tizenegyedik, tizenkettedik osztályos diákok jelentkezését várják, akik érdeklődnek az elektronikus újságírás iránt, kedvet éreznek ahhoz, hogy riporterként, műsorvezetőként, szerkesztőként, hangtechnikusként közreműködjenek egy webrádió működtetésében.
Rendelkeznek megfelelő kifejezőkészséggel, fogékonysággal kortársaik problémái iránt, kreatívan kommunikálnak.
A Sulirádió tehetségműhely célja, hogy segítse a középiskolás korosztály önkifejezését.
A tehetségműhely a gyakorlatban tanítás elvét követi: a középiskolás diákok együtt dolgoznak az egyetemi hallgatókkal a webrádió műsorainak elkészítésén.
Az adások hallhatók is lesznek a képzés honlapján.
A féléves képzésben - amely a tervek szerint az ősszel folytatódhat - a diákok egyetemi oktatók és vendégelőadók által tartott előadásokat hallgatnak, s gyakorlati képzésen is részt vesznek.
Az órákon szó esik a korszerű elektronikus újságírásról, s a diákok megismerkedhetnek azokkal a technikai eszközökkel is, amelyekkel interneten publikálható műsorok készíthetők.
Forrás: hvg
2011-01-07 10:39:58
Martonosi János
A HVSZ Zrt. közleménye a távfűtésről
A Hódmezővásárhelyi Vagyonkezelő és Szolgáltató Zrt. közleményt juttatott el szerkesztőségünkbe, amelyben a cég a távfűtési szolgáltatás ki nem fizetése esetén alkalmazandó szankciókról tájékoztatja a lakosságot.
KÖZLEMÉNY: A HVSZ Zrt. felhívja a Tisztelt Fogyasztók figyelmét, hogy távhő szolgáltató társaságunk hasonlóan egyéb közműcégekhez - a megfizetett szolgáltatási díjakból biztosítja a hő- és használati melegvíz szolgáltatását a lakosság részére.
Sajnálatos tény, hogy amennyiben fogyasztóink nem fizetnek az általuk igénybe vett távfűtésért, úgy társaságunk működésében fizetési nehézségek keletkezhetnek, amelyek kihatnak az általunk nyújtott szolgáltatások biztonságos ellátására, illetve folytonosságára is.
Ezúton szeretnénk minden Tisztelt Fogyasztónk, különösen a társasházak közös képviselőinek figyelmét felhívni, hogy a távhőszolgáltatáról szóló 2005. évi XVIII. törvény értelmében a HVSZ Zrt. ideiglenes szankciókat alkalmazhat azokkal szemben, akik fizetés nélkül veszik igénybe az általunk biztosított szolgáltatást.
A távhőszolgáltatási törvény 49. § (2) e.) pontja értelmében társaságunk a 60 napon túl meg nem fizetett tartozás esetén jogosult a közszolgáltatási szerződés felmondására is, mely a teljes hőszolgáltatás megszűnését vonhatja maga után.
Tájékoztatjuk a fentiek alapján minden Tisztelt Fogyasztónkat, hogy a HVSZ Zrt. az üzembiztonság fenntartása és a folyamatos lakossági hőellátás érdekében nem vállalhatja fel, hogy egyes fogyasztók a biztosított távfűtés ellenértékét ne fizessék ki, és ebből eredően a hódmezővásárhelyi háztartások ellátása bizonytalanná váljon.
Amennyiben jelentős összegű tartozások halmozódnak fel, a szolgáltatás biztonsága érdekében érvényesíteni fogjuk a törvény által biztosított jogainkat.
HVSZ Zrt.
Igazgatósága
2011-01-07 11:55:13
Olasz Monika
Schmitt Pál köztársasági elnök szerint az EU-elnökség óriási feladat, óriási lehetőség Magyarországnak.
Az államfő európai uniós ügyekkel foglalkozó külföldi újságírókat pénteken Budapesten fogadva azt is hangsúlyozta, Magyarországon sajtószabadság van, teljes és maradéktalan.
Schmitt Pál köszöntőjét angolul kezdte, majd magyarul folytatva kiemelte: bár az elnökség idején a kormányé a főszerep, ő maga is szeretne aktív szerepet vállalni az eseményekben.
Schmitt Pál úgy fogalmazott: minden lehetőséget meg kíván ragadni az ország nemzetközi megbecsülésének javításáért " egy meglehetősen ellentmondásos időszak után ".
A köztársasági elnök szerint Magyarországon tavaly a választópolgárok Európában példátlan mértékű felhatalmazást adtak az országgyűlési többséget alkotó, és kormányt alakító politikai erőknek.
Hozzátette: őt is ez az erő, ez az akarat emelte jelenlegi hivatalába.
Kiemelte: ma Magyarországnak nagy társadalmi felhatalmazással, rendkívül erős parlamenti többséggel bíró kormánya van, amely képes úrrá lenni a gazdasági nehézségeken, képes rendet teremteni.
A demokratikus választásokon kapott felhatalmazás a magyarok elvárásainak, az átruházott szuverén hatalom mértékét, legitimitását is tükrözi - tette hozzá.
A 2010-es folyamatokat az államfő úgy látja, " mint a magyarok hatalmas sóhaját, amellyel mintegy ki akartuk fújni az életünkből minden visszatartó, gyengítő mérget, és belélegezni helyére a friss, éltető oxigént ".
Hangsúlyozta: Magyarországnak nem csak magáért kell helytállnia, hanem egy 27 országból, félmilliárd emberből álló közösségért.
Sikernek csak azt tudjuk elfogadni - mondta -, ha Európa a magyar félév végére megerősödik.
Schmitt Pál az alkotmányozás folyamatáról szólva azt mondta, a feladatot leginkább az indokolja, hogy a hatályos alkotmány deklaráltan ideiglenes.
Kiáll amellett - tette hozzá -, hogy az új magyar alkotmány tiszta, világos zsinórmérték legyen, és alapvetései között helyet kapjanak olyan fontos értékek, mint a keresztény alapok, a családok és a nemzeti nyelv védelme, az egészséges élethez és a sportoláshoz való jog, az élethosszig tartó tanulás jelentősége.
A köztársasági elnök az európai uniós ügyekkel foglalkozó külföldi újságírókhoz fordulva azt mondta: köszöni a kritikus szemléletüket, amely szerinte mindig józanító hatású és segít kiküszöbölni a hibákat.
Az új magyar médiatörvénnyel kapcsolatban az államfő azt mondta: a jogszabálynak már sokan keltették Európa-szerte rossz hírét, mint fogalmazott, talán a törvény betűjének ismerete nélkül, hiszen a hivatalos fordítás csak napokkal ezelőtt készült el.
Kijelentette: Magyarország demokratikus jogállam, ahol a szabadságjogok maradéktalanul érvényesülnek.
Magyarország minden cselekedetét a közös európai mércéhez méri, " így amennyiben a törvény szövege ennek nem felelne meg, nyitottak vagyunk annak átgondolására " - tette hozzá.
A magyar médiatörvény szellemiségére éppen a jogok őrzése a jellemző, azáltal, hogy védi az emberi méltóságot, védi a fiatalok jogait és érdekeit, valamint visszahelyezi jogaiba a valódi közszolgálatiságot - hangsúlyozta az államfő.
Úgy fogalmazott: az új médiatörvény a jövő generáció jogainak védelmét " erősebb talapzatra " helyezi, és " nem engedi kiszolgáltatni a szólás szabadságának ".
Hangsúlyozta, Magyarországon sajtószabadság van, teljes és maradéktalan.
Az államfő köszöntőjében megemlítette, hogy 2011-ben kezdetét veszi a Liszt-év.
Európa egy zenei zsenit ünnepel, aki egész életművével példa arra, mit jelent az európai identitás - mutatott rá.
Forrás: MTI
2011-01-07 11:59:03
Olasz Monika
Talmácsi nem adja fel, és mindenre nyitott
2011-01-07 12:00:00
Kodácz Csengele
Finom sült csirkecombok
Kitűnő vasárnapi ebédnek ígérkeznek ezek a pikáns csirkecombok.
Jó étvágyat hozzá!
Hozzávalók: 5 egész comb Páchoz: 300 g fehér joghurt 0,5 citrom leve 2 ek szójamártás 1 ek curry 3 gerezd fokhagyma petrezselyemzöld 7 dkg reszelt sajt őrölt bors, darált pirospaprika, só Elkészítése: Sajton kívül mindent összekeverünk, az így kapott pácba belerakjuk a combokat, és állni hagyjuk.
Legjobb este előkészíteni.
Eleve hőálló edénybe is rakhatjuk, így másnap csak kivesszük, megszórjuk sajttal és már tehetjük is a sütőbe sülni.
2011-01-07 13:00:51
Olasz Monika
Gázolás miatt leállt a vasúti közlekedés Kiskunfélegyháza és Szeged között
Egy személyt elgázolt Kiskunfélegyházán a vonat, ezért Cegléd és Szeged között a helyszínelés idejére leállt a vasúti közlekedés pénteken déltől.
A gázolás egy fénysorompóval ellátott vasúti átjáróban történt mondta Mihályné Bornemisza Eleonóra őrnagy, a Bács-Kiskun Megyei Rendőr-főkapitányság sajtószóvivője.
A MÁV Zrt.
Kommunikációs Igazgatóságának tájékoztatása szerint, a CeglédSzeged vonalon, Kiskunfélegyháza vasútállomás közelében a Budapestről Szegedre tartó Napfény intercity egy ismeretlen személyt elgázolt.
A baleset egy jól működő sorompónál történt.
A közlemény szerint, a rendőrségi helyszínelés idejére másfél-két órára mindkét vágányt le kellett zárni, addig Kecskemét és Kiskunfélegyháza között vonatpótló autóbuszok szállítják az utasokat.
A baleset és az átszállások miatt a BudapestCeglédSzeged vonalon közlekedő személyszállító vonatok várhatóan 20-30 perces késéssel tudnak közlekedni a kora délutáni órákban.
Forrás: MTI
2011-01-07 13:12:32
Olasz Monika
Az államháztartás pénzforgalmi hiánya a GDP 3,2 százaléka volt 2010-ben
Az államháztartás pénzforgalmi hiánya helyi önkormányzatok nélküli - a GDP 3,2 százaléka volt 2010-ben, ami megerősíti, hogy az államháztartás uniós módszertan (ESA` 95) szerinti, a GDP arányában 3,8 százalékos hiánycélja a várakozásoknak megfelelően teljesül.
Az államháztartás pénzforgalmi deficitje tavaly 869,8 milliárd forint volt, ami az előirányzat 99,9 százaléka.
Az NGM közleménye szerint a 2010. évi pénzforgalmi hiány alakulásában kiemelt szerepet játszanak a kormány évközi, bevételnövelő és kiadáscsökkentő intézkedései, amelyek összességében 5-600 milliárd forinttal javították az államháztartás egyenlegét.
Ezek nélkül a tavalyi hiány mértéke a GDP 6 százalékát is meghaladhatta volna - közölte a minisztérium.
Az államháztartás decemberben - helyi önkormányzatok nélkül - 434,9 milliárd forint bevételi többletet ért el.
A tavalyi egész éves hiány alakulásában kiemelt szerepet játszanak a kormány intézkedései: az első akciótervben meghirdetett költségvetési megtakarítások és a bankadó bevezetése, majd a második akcióterv elemei, mint a válságadó bevezetése, kötelező magán-nyugdíjpénztári járulékok átirányítása - hangsúlyozza az NGM közleménye.
A két akciótervben, illetve kormányhatározatokban meghozott intézkedések közel 420 milliárd többlet- bevételt biztosítottak; zárolással, illetve szigorú költségvetési gazdálkodással pedig mintegy 200-250 milliárd kiadás-csökkenést sikerült elérni - fűzte hozzá a minisztérium.
A különadó fizetésére kötelezett vállalkozások túlnyomó többsége fegyelmezetten teljesítette kötelezettségét.
A pénzintézetek a tervezettnél mintegy 3 milliárd forinttal kevesebbet fizettek be a költségvetésbe, a bolti kiskereskedelmi tevékenységet végző vállalkozások befizetése 1 milliárddal, távközlési cégeké 2,5 milliárd, az energiaellátó vállalkozásoké 6 milliárd forinttal maradt el a minisztérium várakozásától.
A szaktárca most közölt adataiból kitűnik, hogy az államháztartás helyi önkormányzatok nélküli december havi többlete 434,9 milliárd forint volt.
Ezen belül a központi költségvetés 447,0 milliárd forintos, a társadalombiztosítás pénzügyi alapjai 5,6 milliárd forintos szufficittel, az elkülönített állami pénzalapok pedig 17,7 milliárd forintos deficittel zártak.
2009-ben az államháztartás központi alrendszerének decemberi többlete 199,6 milliárd forint volt.
A decemberi többlethez a pénzügyi szervezetek különadója 89,4 milliárd forinttal, az egyes ágazatokat terhelő különadók pedig csaknem 152 milliárd forinttal járultak hozzá.
A főbb adóbevételek közül az előző év azonos hónapjához viszonyítva több volt a társasági adó, valamint a regisztrációs adó bevétel.
Kedvezőbben teljesültek a központi költségvetési szervek és fejezeti kezelésű előirányzatok bevételei, valamint az államháztartás alrendszereitől (központi költségvetési szervektől, az elkülönített állami pénzalapoktól, valamint a helyi önkormányzatoktól) származó befizetések is.
Forrás: MTI
2011-01-07 13:35:42
Kutasi Roland
A megérkezett enyhébb időjárás az eddig hó és jég formájában a földek jelentős részét borító belvizet ismét` aktivizálta`, azaz újabb munkát jelent a helyzet a védekezésben részt vevőknek.
Péntek délelőtt Oláh Lászlóval, a Tisza-Marosszögi Vízgazdálkodási Társulat gépészeti ágazatvezetőjével jártuk végig a leginkább veszélyeztetett erzsébeti és szikáncsi területeket, míg a társulat területeinek helyzetét Tamasi József ágazati főmérnök összegezte.
Fotóriporttal és galériával!
Erzsébeten ismét felépítették a vizet a főúton átszállító tömlőt védő homokgátat, s most két szivattyúval, a TIMA és a polgári védelem berendezéseivel nagy erővel emelik át a vizet az Erzsébeti út túloldalára, miközben a polgárőrség munkatársai kézmozdulatokkal intik lassabb haladásra az erre érkező járműveket, hogy a megépített homokgátban minél kevesebb kárt tegyenek.
Az úton létrehozott akadályra egyébként közlekedési táblák és sárga villogó fény is felhívja az erre közlekedő járművezetők figyelmét.
A szivattyúzást itt reggeltől estig végzik, napnyugta után elbontják a töltést, hogy az éjjeli forgalom számára ne okozzanak akadályt.
A TIMA szakemberei Erzsébet Vásárhelytől távolabbi végén az Atikövizig egykori munkatársának segítségével megtaláltak egy korábban működött útárkot, amellyel összekötötték a főút mellett húzódó csatornát, így a víz most nagyobb sebességgel tudja elhagyni ezt a területet.
A Gyöngyvirág utca veszélyeztetett négy házának helyzetét javítja az is, hogy a másik oldalon, Erzsébet irányában kitakarított a TIMA egy félig elszántott árkot, amely szintén lehetőséget ad az itt felgyülemlett víz elvezetésére.
Szikáncson több helyszínen is védekeznek Bejárásunkat ezután Szikáncsin folytattuk, ahol a Petőfi utcában lakó Szabó Mihállyal és Magony Gézával is találkoztunk.
Az utca 11-es számú házában lakó Magony Géza elmondta, hogy továbbra is összefogással kezelik a tűzoltóság szivattyúját minden nap reggeltől estig, így a kertekből a víz az egyik ház udvarán át juthat az utca és a vasút közötti területre, ahonnan a szivattyúval a síneken túra tudják emelni.
Az Ács Lajos utcában is folyamatos a védekezés, itt a TIMA szakembere felügyeli a kis méretű, de nagy teljesítményű, és mint mondják stabil működést produkáló szivattyút, amellyel a háza közötti vizet az ünnepek alatt megnyitott árokrendszeren keresztül tudják eltávolítani a műtrágya tele irányába, ahol a vásárhelyi mezőőrök a tűzoltóság szivattyújával emelik azt tovább.
A TIMA Királyhegyesen, Mártélyon és Székkutason is védekezik Tamasi József, a TIMA ágazati főmérnöke elmondta: a társulat kezelésében lévő csatornákban intenzív a víz mozgása, és a Tisza és a Maros is képes a belvíz befogadására.
A főmérnök úgy ítéli meg, hogy területen lévő hó jelentős problémát már nem fog okozni, amennyiben nagyobb csapadék nem érkezik.
A társulat munkatársai Királyhegyesen több, nagy teljesítményű szivattyút helyeztek ki a Folyóéri csatorna torkolatához, így előre biztosítanak helyet a belterületről érkező víznek.
Mártélyon november közepe óta folyamatosan üzemel a nagy teljesítményű szivattyútelep, és Székkutason is stabilizálódott a helyzet.
Komoly apadás volt Kakasszéki és a Csicsatéri csatorna vízgyűjtő területén is, és a település déli részén, a Pusztaszéli főcsatorna és a Nagykeresztúti főcsatorna is kész a belvíz befogadására, így ott csak egy-két tanya mentesítésére kell felkészülni.
Tamasi József elmondta: a társult berendezései európai színvonalúak, és a védekezésben pótolhatatlan erőforrást jelentenek azzal az összeszokott munkatársi gárdával, akik több évtizedes tapasztalattal rendelkeznek.
A főmérnök hozzátette: bízik benne, hogy a nyár elejére a mentesítés véget ér, és következhet a létesítmények helyreállítása, és a megelőző-karbantartási munkák elvégzése, és abban is bízik, hogy ehhez meglesznek a megfelelő források is.
A főmérnök beszámolt arról is, hogy az eddigi védekezés során sokan köszönték meg segítségüket, és eddig nem volt olyan terület, ahol a TIMA ne tudott volna segítséget biztosítani.
Arnay Megosztom!
|
2011-01-07 13:51:17
Juhász Éva
Tizenkét határsértő két nap alatt
Szerdán délelőtt nem sokkal egy helyi lakos riasztotta a határrendészeket, hogy három feltűnő ruházatú idegent lát a mórahalmi autóbusz-állomáson.
A járőrök gyorsan a helyszínre érkeztek, ahol az igazoltatás során kiderült, hogy az 1 palesztin és a 2 algír férfi illegális határátlépő.
Eseménydús volt a csütörtöki nap is a Szegedi Határrendészeti Kirendeltség járőreinek.
2 iránit a mórahalmi, 2 palesztint, 1 tunéziait, 1 algírt, 2 irakit a röszkei zöldhatárban kaptak el a járőrök, amint tiltott módon lépték át az államhatárt.
Pénteken sem kellett sokat várni a határsértőre, ugyanis éjfél után nem sokkal egy ismeretlen személy tűnt fel a határban, akit a hőkamera fedett fel.
Az iráni férfi a jobb élet reményében hagyta el hazáját.
A szerdán elfogott 2 iráni ügyében büntetőeljárás, míg a többi határsértő ügyében idegenrendészeti eljárás indult. forrás: CSMRFK
2011-01-07 14:07:33
Juhász Éva
Autóval koccant a villamos
Személyautóval koccant az egyes villamos Szegeden a Zrínyi utcán, az Aradi vértanúk tere előtt.
Információink szerint személyi sérülés nem történt.
A 903-as számú, két kocsiból álló villamos mögött egy újabb várakozik, illetve a Széchenyi téren is vesztegelni kényszerül egy.
A Nagyállomás felé vezető villamosforgalom áll, az ezen a szakaszon zajló gépkocsi-forgalomban nincs különösebb fennakadás.forrás: szegedma.hu
2011-01-07 14:11:28
Juhász Éva
Százmillió forint a kistermelők bormarketingjére
A Vidékfejlesztési Minisztérium tájékoztatása szerint a Bormarketing Bizottság javaslata alapján az Agrármarketing Centrum (AMC) nyílt pályázati felhívást tesz közzé a 2011-ben Magyarországon megvalósuló, a magyar borkultúrát, borászatokat, borokat népszerűsítő` helyi kisprojektek` megvalósítására.
Az AMC nettó 100 millió forintot különített el kifejezetten azzal a céllal, hogy a kistermelők projektjeit támogassa.
A részvétel alapfeltétele, hogy a rendezvényeken minimum 10 borászat termékei vegyenek részt.
Pályázni 30% önrész megléte mellett társkiállítóként helyi, regionális, valamint országos rendezvényeken való megjelenés támogatására, valamint publikáció, kiadványkészítés költségeinek támogatására lehet.
Az elmúlt időszakban a borászati szakma megosztottsága és a szervezetek közötti megegyezés hiánya átgondolatlan döntésekhez és a közösségi bormarketing ellehetetlenüléséhez vezetett.
Égetővé vált a probléma orvoslása, hiszen az ágazat hosszú távú fejlesztésével és célzott, hatékony, közösségi marketingkommunikációs tevékenységgel a bor a magyar agrárium egyik referenciatermékévé válhat.
A bor forgalomba-hozatali járulék megfizetésének, kezelésének és felhasználásának szabályairól szóló rendeletmódosítás november 22-én lépett hatályba.
A rendelet nyomán létrejött egy új felépítésű Bormarketing Bizottság, melynek tagjai borász- és marketing szakemberek közül kerültek ki.
A jogszabály módosításával a tárca célja, hogy a közösségi bormarketing források hatékonyabb felhasználásával a magyar bor piaci helyzetét megerősítse, a pályázati rendszert átláthatóvá tegye, így mindenki számára nyilvánvalóvá válik: az állam fokozott felelősséget vállal a források hatékony felhasználásáért.
A korábbi évek tapasztalatai azt mutatták, hogy a bormarketing tevékenységben kevés forrás jutott a bormarketing alapból a kis volumenű projektek támogatására, ezért a kistermelők kevés eséllyel pályázhattak támogatásért.
Az Agrármarketing Centrum100 millió forintot különített el kifejezetten azzal a céllal, hogy a kistermelők erőfeszítéseit támogassa.
A pályázati kiírást az AMC weboldalán teszi közzé.
A szakmai bírálatot a Bormarketing Bizottság végzi, azt követően, hogy az AMC formailag átvizsgálta a pályázatokat.
A döntést - a benyújtásra előírt határidő lejártát követő 30 napon belül, a szakértői testület által felállított rangsor alapján a Miniszter ellenjegyzését követően az AMC hozza meg.
A pályázatok elbírálásakor kizárólag olyan szakmai tényezők a meghatározók, amelyek alapján nyilvánvaló a sikeres és színvonalas megrendezés.
Szilágyi Bay Péter
2011-01-07 14:18:08
Juhász Éva
Veszélyesen emelkedik a Hódtó-Kistiszai csatorna vízszintje is
Másodfokú belvízvédelmi készültség van érvényben Hódmezővásárhelyen, míg a külterületeken harmadfokú a riasztási szint.
Csongrád megyében folyamatosan romlik a belvízhelyzet a Védelmi Bizottság levélben kért segítséget Bakondi György katasztrófavédelmi kormánybiztostól.
Másodfokú belvízvédelmi készültség van érvényben Vásárhely területén.
A katasztrófavédelem szakemberei már előkészítették a homokot a gátépítéshez, hiszen a Hódtó-Kistiszai csatorna emelkedő vízszintje már a környező termál kutakat veszélyezteti.
Erzsébeten homokgátakkal védik a lakóházakat, míg Szikáncson és Székkutason a nap 24 órájában szivattyúznak.
Az ATIKÖVIZIG szakemberei naponta több mint egymillió köbméter víztől mentesítik az elárasztott területeket.
Csongrád megyében december eleje óta nagy a belvíz, ezért a Védelmi Bizottság Bakondi György katasztrófavédelmi kormánybiztoshoz fordult segítségért.
Csongrád megyében jelenleg 62 500 hektárnyi területet borít víz, a körzet 60 településéből harminckettőben folyamatos a védekezés.forrás: hodmezovasarhely.hu
2011-01-07 14:29:04
Juhász Éva
Idén is várhatók csúszások a kötelező biztosítások ügyintézésében
Január végéig kell eljuttatni a kötelező biztosítást váltó ügyfeleknek az ehhez kapcsolódó értesítést és a csekkeket.
Sokan azonban még nem kapták meg egyiket sem.
A biztosítókra háruló nagy adminisztrációs teher miatt azonban idén is lehetnek csúszások.
Közúti ellenőrzés során a biztosítási ajánlattal igazolható, hogy az autós új szerződést kötött, így még nem lehet nála csekk.
Továbbra sincsenek végleges adatok a kötelező gépjármű-felelősség biztosításokat érintő tavalyi átkötések számáról, az azonban biztos, hogy legalább másfél millióan váltottak biztosítót a kötelező kampányban.
Sokan még nem kapták meg az értesítést és a csekkeket, a társaságok azonban már megkezdték ezek kézbesítését.
Az új szerződéseknek és csekkeknek a jelenlegi szabályok szerint a hónap végéig kell megérkezniük az ügyfelekhez mondta el Rácz István, a biztosítás.hu portál ügyvezetője.
Amikor valaki biztosítót vált, például január elsejével, akkor halasztott díjfizetésű szerződést köt, ami azt jelenti, hogy harminc napja van befizetni a díjakat.
Rácz István azt is elmondta, a halasztott díjfizetés miatt a biztosítási ajánlatokon rögzítik, hogy milyen díjhalasztást kapott az adott ügyfél.
Közúti rendőrségi ellenőrzés során a dokumentummal igazolható, hogy az autós új biztosítást kötött, így még nem lehet nála csekk.
Ha valaki az év első hónapjában balesetet okoz, akkor sem marad biztosítás nélkül, mert a díjhalasztással fedezet is jár, a január végéig tartó átmeneti helyzet a kárkifizetést nem befolyásolja.
Gilyén Ágnes, a Magyar Biztosítók Szövetségének szóvivője szerint bár a társaságok jól állnak a papírmunkával, a nagy adminisztrációs teher miatt idén is lehetnek csúszások.
Ekkor az ügyfelek újabb harmincnapos halasztást kapnak.
Jó tanács: ha az autósok sem a csekket, sem a szerződést, sem az ismételt díjhalasztásról szóló értesítést nem kapják meg január végéig, érdeklődjenek biztosítójuknál, vagy alkuszuknál a további teendők miatt.forrás: mr1.hu
2011-01-07 14:39:22
Antal Sándor
Ükanya a mindszenti Szabó Katalin
Kilenc ükunokája van a mindszenti Szabó Katalinnak, aki már 96 éves és az egészségi állapota is kiváló.
Nem mindennapi, ha valaki megéri azt, hogy találkozhat az ükunokáival, de a mindszenti Szabó Katalinnak megadatott ez a lehetőség.
A 96 éves hölgynek egy gyermeke van Tóth Rozália, aki nyolc unokával áldotta meg édesanyját, illetve további tíz dédunokája és kilenc ükunokája van Katalinnak.
Éltesse az Isten sokáig őket fogalmazott Katalin, aki szülő, nagyszülő, dédszülő és ükszülő is egyben.
Szabó Katalin 1915 április 24-én született Mindszenten és öten voltak testvérek.
A már két világháborút is megélt hölgy mezőgazdasági munkásként dolgozott a Lenin TSZ-nél, majd miután szüleit gondozta takarítóként tevékenykedett a településen.
Az 1966-ban alakult nyugdíjas klub, alapító tagja volt, de a mai napig szívesen jár vissza a klubba, ahol a legidősebbek közé tartozik.
Az egészségi állapota kiváló, ezért mindent elvégez otthon maga körül.
A napjait rádiózással és tv nézéssel tölti, de a tavasszal és a nyáron az utcára is kiülnek a szomszédokkal beszélgetni, de a barátok télen sem felejtik el, ugyanis napi szinten átjárnak hozzá.
A családtagok sem hanyagolják el, valamint 2005 óta gondozza őt Ménesi István és Lantosné Kovács Veronika.
2011-01-07 14:59:08
Juhász Éva
Két madarasi lakost keres a rendőrség
A Bajai Rendőrkapitányság közigazgatási eljárást folytat két madarasi lakos, egy 16 és egy 21 éves nő eltűnésében.
Holló Krisztina 16 éves madarasi lakos eltűnése miatt, aki 2010. december 08-án a lakásából engedély nélkül távozott, azóta ismeretlen helyen tartózkodik.
Feltehetőleg Budapesten albérletben lakik, esetleg barátok szállásolják el néhány éjszakára.
Előző eltűnése alkalmával szintén Budapesten a XVII. Kerületben került feltalálásra.
Személyleírása: kb. 170-175 cm magas, sovány testalkatú, szeme színe barnás zöld, derékig érő feketére festett hajú, köldök pirszingje van, a hasa alatt, egy sas körvonala van tetoválva, jobb kezének kis ujján is van tetoválás valószínűleg 1-2 szám.
Hegedűs Erzsébet 21 éves madarasi lakos eltűnése miatt közigazgatási eljárás van folyamatban, aki 2010. december 08-án 16.55 órakor érkezett Spanyolországból Magyarországra, a repülőtérre, és azóta tartózkodási helye ismeretlen, magáról életjelet nem adott.
Személyleírása: kb. 170 cm magas, sovány testalkatú, festett szőke, vállig érő hajú, írni, olvasni nem nagyon tud.
Kérik a lakosságot, hogy aki az eltűnt személyeket az eltűnését követően látta, felismerni vélte, vagy lehetséges tartózkodási helyükről bármilyen információval rendelkezik, soron kívül értesítse a rendőrséget, vagy a 107-es illetve a 112-es segélyhívó számon.
Bács-Kiskun Megyei Rendőr-főkapitányság Sajtószolgálata
2011-01-07 15:03:45
Juhász Éva
Még nyár előtt elfogadnák az új felsőoktatási törvényt
Várhatóan január végén tárgyalja a kormány a felsőoktatási törvény koncepcióját, és a jogszabály egyes elemei már 2011 őszén hatályba léphetnek közölte az oktatási államtitkárság pénteken az MTI-vel.
Az államtitkárság szándéka szerint a közoktatási törvény, valamint a pedagógus életpályamodell koncepciójáról is dönt az Országgyűlés a tavaszi ülésszakon.
Az oktatási államtitkárság közleménye szerint december 31-én eredményesen zárult a Nemzeti Erőforrás Minisztérium oktatásért felelős államtitkársága által kezdeményezett nemzeti konzultáció, amelyet a tárca az új felsőoktatási, a közoktatási és a pedagógus életpályamodellről szóló törvény vitairatnak szánt koncepciójáról kezdeményezett.
Mint kiemelték: a felsőoktatási törvény koncepcióját várhatóan január végén tárgyalja a kormány.
Ez után, februármárciusban alkotják meg a törvény normaszövegét, majd terjesztik az Országgyűlés elé.
A törvényt a tervek szerint még a nyári szünet előtt elfogadhatja a parlament, így egyes elemei már 2011 őszétől hatályba léphetnek.
Az oktatásért felelős államtitkárság szándéka szerint a közoktatási törvény, valamint` a pedagógusok megbecsültségét növelő, a tanári pályát kiszámíthatóvá tevő` életpályamodell-törvény tervezetéről is a tavaszi ülésszak alatt dönt a parlament.
` A társadalmi párbeszéd és a szakmai egyeztetések során bebizonyosodott, hogy mind a civil szféra, mind a pedagógustársadalom többsége régóta várta és kedvezően fogadta a köz- és a felsőoktatás értékelvű, emberközpontú, a minőség javítását szolgáló átalakítását` olvasható a kommünikében.
Az államtitkárság tájékoztatása szerint a felsőoktatási törvény koncepciójához a minisztérium honlapján közzétett e-mail címre 333, a közoktatási törvényéhez 490, a pedagógus életpályamodell koncepciójához pedig 70 pontosító, értelmező, kiegészítő javaslat érkezett.
Az államtitkárság valamennyi értékes javaslatot beépítette a véglegesített szövegbe írták.forrás: mno.hu
2011-01-07 15:14:38
Molnár Attila
Indulhat az ópusztaszeri szennyvízprojekt?
Negyedikként adta be Ópusztaszer pályázatát a tavalyi kiírásra karácsonyi ajándékként megkapta az önkormányzat a nyertes értesítést.
Makra József reméli, hogy még az idén hozzá is foghatnak.
A Rádió 7 Napraforgójában a község polgármestere arról számolt be, hogy voltak sikertelen pályázatok, három éve különféle pályázatokon indultak, közte kétfordulóson is, de sajnos elutasítással szembesültek.
2010.
05.
10.-én adták be a legutóbbi KEOP 1.2.0 /B/10-2010 Ópusztaszer Község Szennyvíztisztításának és Csatornázásának Fejlesztése című pályázatot.
Karácsonyra kapták meg a pozitív bírálatot, a belvízi küzdelem közepette.
A polgármester hangsúlyozta: jó pályázatíró is kellett hozzá, de a munka neheze még most jön.
A támogatási szerződéskötés előkészítése folyik, azt kedden kell benyújtani.
Ez egy egyfordulós pályázat, így most rohamléptekben kell majd elkészíttetni a kiviteli terveket, felmérve a meglévő közművek elhelyezkedését.
A közbeszerzési eljárás hátráltathatja az első kapavágást, amennyiben a vesztes megtámadja az eredményt.
A valamivel több, mint 564 millió forint támogatásból 464 db új bekötést valósítanak meg, a csatornarendszer teljes hossza 13,7 km lesz.
A projekt tartalmazza még a meglévő tisztítómű rekonstrukcióját és bővítését.
Makra József reményei szerint még az idén elkezdődhet az építkezés, ami azért is fontos, hogy mielőbb elkészüljön, mivel Ópusztaszer lakossága évente 100 ezer köbméter vizet használ el, és az nagyrészt mind a talajba kerül tovább tetézve a belvízi problémákat.
Ez utóbbi problémáról elmondta: a belterületen is sok mindent meg kellett tenni, és sajnos aszfalt utat is át kellett vágni, mert nem győzték szivattyúzni a vizet.
Erzsébet telepen lápos kissé a talaj, ott ki kell takarítani a csatornahálózatot.
Sok helyütt a földek mentén lévő beszántott, vagy hordalékkal feltelt árkokat kell újra kiásni.
Karakács telepen van egy Kistelekkel közös csatorna, amit az előző belvizes időszakban sikerült a várossal közösen kitisztítani, most ismét erre van szükség.
Mint mondta: az önkormányzat minden tőle telhetőt megtesz a másodfokú védekezés során, de az kevés, a lakosság segítségére is szükség van.
Hozzátette: vannak olyan földutak, amelyek teljesen víz alatt vannak.
2011-01-07 15:19:42
Juhász Éva
Az olvadás is nehezíti a védekezést
Az olvadás nehezíti a belvíz elleni védekezést, ezért a Tiszántúli Környezetvédelmi és Vízügyi Igazgatóság (Tikövizig) területén jelentős erőket mozgósítanak az uszadékok kiszedésére, a vízfolyási akadályok eltávolítására és a csatornák kotrására közölte Bara Sándor védelemvezető pénteken.
Az igazgatóság mellett a vízműtársulatok és az önkormányzatok is részt vesznek a védekezésben tette hozzá.
A szakember tájékoztatása szerint térségükben több mint 410 négyzetkilométer (41 ezer hektár) földet borít belvíz, az elöntött területek többsége vetés és szántóföld.
Három térségben (Berettyó-alsó, Kálló, Alsó-Nyírvíz- Nagy-ér) harmadfokú a készültség, további kilenc térségben a tiszai alsó, középső és felső, a kadarcs-karácsonyfoki, a Kösely-alsó, a Kösely-felső, a hamvas-sárréti, a Berettyó-felső és az Alsó-Nyírvíz-Kati-ér belvízvédelmi szakaszon másodfokú a készenlét tette hozzá Bara Sándor.
Beszámolt arról is, hogy térségükben jelenleg 42 millió köbméter vizet tárolnak 21 belvíztározóban, s naponta több mint négymillió köbméter vizet emelnek át szivattyúkkal a befogadó folyókba, csatornákba.
Vékonyodik a jég, apadnak a mellékfolyók Az újabb csapadékmentes nap után a Tisza és a mellékfolyói végig apadnak, a belvízzel elöntött terület nagysága a folyamatos szivattyúzás ellenére nem változott a Közép-Tisza vidékén közölte a területi vízügyi igazgatóság védelemvezetője pénteken az MTI-vel.
Lovas Attila igazgató tájékoztatása szerint az apadó Tisza vízállása péntek reggel Szolnoknál 820 centiméter volt, ami 20 centiméterrel meghaladja a harmadfokú árvízvédelmi készültségi szintet.
A Tisza középső szakaszáról parti jeget és 10-20 százalékos jégzajlást jelentettek.
A jég már vékonyodik, vastagsága 3-5 centiméter.
A Zagyván kisebb megszakításokkal még mindig áll a jég.
Az árvíz elleni védelem miatt harmadfokú készültséget tartanak fenn több mint 300 kilométeren, a Hortobágy-Berettyón, a Tiszán és a Zagyván.
A jégképződés miatt továbbra is elsőfokú, jeges árvíz elleni készültség van érvényben a Tisza-tó menti szakaszon.
A Tisza-tónál a jégréteg az apadás ütemének megfelelően fokozatosan válik le, és a folyómederbe kerülve időszakonként 30-35 százalékos jégzajlást okoz.
A zajló jégtáblák vékonyak, a kiskörei vízlépcsőhöz érve nem okoznak torlódást.
A kiskörei tározótóban a jég vastagsága a part közelében 8-18 centiméter.
Az igazgatóság területén 529 négyzetkilométernyi föld áll víz alatt, a szivattyútelepek által átemelt vízmennyiség kismértékben növekedett, 62 szivattyútelep összesen hárommillió köbméter vizet emelt át a befogadókba.
Az ár- és belvíz elleni védekezésben 927-en dolgoztak.
A védelemvezető jelezte: a várható enyhülésre tekintettel felhívták az önkormányzatok figyelmét a kezelésükben lévő holtágak magas vízszintjének csökkentésére, hogy azok a megnövekvő belvíz befogadására alkalmasak legyenek.
Az igazgatóság működési területén jelenleg nincs olyan közút, amelyet a belvíz veszélyeztetne. forrás: mno.hu
2011-01-07 15:41:43
Juhász Éva
A magyarul tudó vajdaságiak is kérhetik a magyar állampolgárságot
Pásztor Bálint, a szerb parlament kisebbségi frakciójának vezetője az egyik belgrádi napilap csütörtöki számának kijelentette, hogy a magyarul tudó vajdaságiak, akiknek olyan felmenőjük volt, aki magyar állampolgársággal rendelkezett, maguk is kérhetik a magyar állampolgárságot.
Szavai szerint Vajdaságban nagy az érdeklődés és az kérelem átadására előrejegyzett időpontok májusig már foglaltak.
Svetozar Èipliæ emberi jogi és kisebbségügyi miniszter a lapnak elmondta, hogy a külhoni magyarok ha akarják kérhetik a kettős állampolgárságot, s ha kérésüket elfogadják, akkor Szerbia polgáraiként nem vesztenek jogaikból és nemzeti kisebbségi helyzetük sem változik, ismerteti a Beta.forrás: vajma.info
2011-01-07 15:52:41
Juhász Éva
A kigyulladt paplan végzett vele
Füstmérgezés miatt vesztette életét egy férfi kecskeméti házának hálószobájában, miután meggyulladt fölötte a paplan.
Az 55 éves áldozatra péntek délelőtt találtak rá szomszédai.
A kiskunsági megyeszékhely Cimbalom utcájában lévő házban holtan talált házigazdán már nem tudtak segíteni a helyszínre riasztott mentők, a férfi füstmérgezés miatt életét vesztette.
Halálát egy villannyal működő fűtőberendezés okozta, amelytől meggyulladt a férfi felett a paplan.
A tűz kialudt magától, de a sűrű füst végzett az alvó emberrel.
A haláleset körülményeit a rendőrség vizsgálja.forrás: hirtv.hu
2011-01-07 15:54:07
Juhász Éva
Újabb kitelepítések Békésben a belvíz miatt
Életveszélyessé nyilvánítottak egy tanyát a belvíz miatt Békésben, ezért egy nőt és három gyerekét kitelepítették csütörtök este.
December óta így már tíz embernek kellett elhagynia lakóházát a megyében, közölte a Békés Megyei Katasztrófavédelmi Igazgatóság szóvivője pénteken.
A tanyán lakókat a békéscsabai kistérségi gyermekjóléti szolgálat segítségével helyezték el a városban.
Korábban egy kétfős családot Kondoroson, egy négyfős családot pedig Csorváson kellett kiköltöztetni hasonló okokból.
A szóvivő szerint az utóbbi két család elhelyezéséről is gondoskodott az illetékes önkormányzat, illetve a családtagok.forrás: index.hu
2011-01-07 15:57:28
Juhász Éva
A vizsgaidőszakban valahogy mindig rövidnek tűnik a 24 óra, és a lehető legtöbb (mód)szerrel próbáljuk meghosszabbítani a tanulási időszakot.
A következő összeállítás a kávé, a tea és az energiaital hatását vizsgálja.
A szemeszter végén a diákok a " tuningszerek` és az agyserkentők széles repertoárját mozgósítják, melyeket képesek nyakló nélkül fogyasztani a minél jobb teljesítmény érdekében.
Nyakunkon a vizsgák, és még sehol nem látni a végét?
Vizsgaidőszakban már fél siker a mértékletesség, a kiegyensúlyozott időbeosztás pedig nem teszi szükségessé, hogy szervezetünket túlpörgessük.
Ami mindig kéznél van, az az eszünk és a jegyzetek, ezek időben elővéve sokkal hasznosabbak lesznek, mint egy negyedik kávé, esetleg még egy doboz energiaital.
A kávé a központi idegrendszerre fejti ki a hatását, rendkívüli módon élénkíti az agyat, serkenti a szívműködést, a légzést és az anyagcserét, fokozza a vizelet elválasztását.
Élénkítő hatása azonban illékony: az egyik pillanatban még pörget, a másikban azonban már nem is érződik, és a napi alvásigényt sem csökkenti.
Hogy tanulás után tudjunk aludni tőle, lefekvés előtt hat órával már kerüljünk mindennemű kapcsolatot a koffeinnel.
A napi maximum ami még nincs negatív hatással a szervezetre 300 mg koffein, ami 2-3 közepesen erős feketének felel meg.
Szív- és vesebetegek, magas vérnyomásúak kerüljék a koffein fogyasztását!
Kifejezett függőséget a koffein nem okoz, de a rendszeres fogyasztóknál hirtelen megvonása gyengeséget, fáradtságot, álmosságot válthat ki.
Figyelem: nagyon nagy kialvatlanság esetén a kávé sem segít, hiszen akkor a leghatékonyabb, ha megfelelő mennyiségű alvás van mögöttünk.
A teafogyasztás nemcsak az agy serkentése miatt számít józan döntésnek, hanem azért is, mert ezzel a folyadékpótlás kérdését is megoldjuk.
Vizsgaidőszakban a filteres tea helyett hatékonyabb az ún. szálas tea, melyben több a hatóanyag tasakos társainál.
A teának enyhe feszültségoldó hatása van.
A fekete mellett a zöld tea is bevált agyserkentő, és ennek fogyasztása előnyösebb azért is, mert felszívódása egyenletesebb, kiegyensúlyozottabb, hosszabb ideig tart, és koffeintartalma alacsonyabb.
Emellett egy sor kísérlet igazolta már, hogy daganatmegelőző hatása van.
Mint azt számos kutatás bizonyítja, a túlzott teafogyasztás a májat és a vesét károsíthatja.
Napi 8-10 pohárnál ebből sem ajánlott többet inni, a benne található serkentő hatóanyagok bevitelét is figyelembe véve.
Fluoridtartalma miatt a teafogyasztás szabályait is a mértékletesség hatja át, legalábbis erre derített fényt egy korábbi kutatás.
Az arra érzékenyek ezért ne kortyoljanak teát a késő délutáni, esti órákban, mert az alvászavarokhoz, nyugtalansághoz vezethet.
Egy erősebb tea a gyomrot sem kíméli, akár gyomorégést is kiválthat.
Az energiaitalok koffeintartalma szűkíti a perifériás ereket, ellenben tágítja az agyi ereket, így növeli a központi idegrendszer vérellátását, ez jelenti az élénkítő hatás lényegét.
Az ilyen italok gyorsan pótolják a szervezet energiáját a bennük lévő egyszerű cukroknak köszönhetőn, és ugyanerre képes a cukormentes változatuk is, melynek például vitamin- és ásványianyag-tartalma (C-, B-vitamin, magnézium stb.) befolyásolja előnyösen a szervezet anyagcseréjét.
Az összetevők élénkítenek, és átmenetileg növelik a teljesítményt.
Mivel a szóban forgó italok dobozonként 80-300 milligramm koffeint tartalmaznak, napi három doboznál többet nem ajánlott inni belőlük.
A túlzott fogyasztás veszélyekkel járhat, feleslegesen emeli a vérnyomást és a pulzust.
A koffeinérzékenyeknél számos nem kívánt mellékhatás jelentkezhet már kisebb mennyiség fogyasztása után is: heves szívdobogás, vérnyomás-emelkedés, remegés, álmatlanság, hányás, szédülés, mellkasi fájdalom, szélsőséges esetben pedig akár pánikroham is jelentkezhet.
Az energiaitalok a folyadékpótlásra önmagukban nem alkalmasak, akárcsak a kávé.forrás: szegedma.hu
2011-01-07 16:00:00
Molnár Attila
Parádés meccsek a hétvégén
Nagy várakozással nézhetünk a hétvégi kisteleki mérkőzések elé.
A IX. Teremlabdarúgó Bajnokság egyik legrangosabb fordulóját bonyolítják a Sportcsarnokban.
Szombaton öt A ligás és öt B ligás mérkőzést is játszanak, melyeken sok várományos csapat lép pályára.
Például az A liga három várományosa, a kisteleki nagy neveket felsorakoztató Hamm-Sam, a balástyai Megye-I-es csapat jórészét tömörítő Acélbikák, vagy a szintén nagyon erős csapatnak számító Armando FC is játszik szombaton, de a B liga jól ismert csapatai is szerepelnek a játéknapon.
Vasárnap is lehetnek meglepetések, mivel a játék szabályai értelmében újonnan nevező csapat csak alulról indulhat, így például az E ligás Suttyók Fc Bordány Sk összecsapáson is számíthat a közönség látványos játékra.
2011-01-07 16:07:35
Juhász Éva
A megszokottnál korábban virágzik a mimózafa Szegeden
2011-01-07 16:31:38
Juhász Éva
Ismerni kell az új médiatörvényt a véleményalkotás előtt
Türelmesnek kell lenni a médiatörvénnyel.
Át kell alaposan tanulmányozni, és csak utána véleményt alkotni fejtette ki Égető Gyula, a Rádió7 és a www.promenad.hu szerkesztőségvezetője, a Helyi Rádiók Országos Szövetségének elnökségi tagja, aki szerint a régi médiatörvény legfőbb hibája az volt, hogy szinte csak televíziókra vonatkozott.
A régi médiatörvény elég hosszú idő alatt született meg, hiszen Magyarországon 1990 előtt nem volt arra mód, hogy valaki magánrádiót, magánújságot, magántelevíziót működtessen.
Majd megszületett a frekvencialiberalizáció, és azóta óriási fejlődés történt az online médiában.
Ám a régi médiatörvény szinte csak a televíziókra vonatkozott, azaz mondhatni: egy televíziós médiatörvény volt, a többi sajtóorgánumra nem vonatkozott.
Az új médiatörvény ezt rendezi, hiszen vonatkozik a televíziókra, a rádiókra, az online médiára és a nyomtatott sajtóra is fogalmazott Égető Gyula szerkesztőségvezető.
" Az utóbbi években három médiatörvény előkészítését kísérhettem figyelemmel, bele is nézhettem a tervezetekbe.
Mind meghiúsult.
Ez a negyedik, melyet végül meg is szavazott a magyar Parlament.
Azelőtt sok tekintetben nem volt szabályozottság " folytatta a szakember, aki azon csodálkozik, hogy bár hatalmas zaj veszi körül a törvényt, ám senki nem mond semmi konkrétumot.
Eddig egy konkrétumot hallott: hogy a Nemzeti Média- és.
Hírközlési Hatóság vezetőjét miért a kormány jelöli ki.
Ám ez egyébként Európában szinte mindenütt így van.
A szakember véleménye szerint, először mindenkinek tanulmányoznia kell a médiatörvényt, és utána azt mondani, hogy mely pontokon kellene változtatni.
Hozzátette: ez egy több száz oldalas passzus, biztosan van benne változtatnivaló, de mint mondta elsősorban annak örül, hogy van új médiatörvény.
Égető Gyula szólt arról is, hogy a helyi és lokális rádiók működésében különösebb változást nem hoz a törvény.
Konkretizálásra került néhány dolog, ám ezek a szakmának is jót tesznek.
Megosztom!
|
2011-01-07 16:36:47
Juhász Éva
Sokkolta Romániát a schengeni csatlakozás esetleges halasztása
Felkavarta a román belpolitikát a schengeni csatlakozás elhalasztásának felvetése.
Az eredeti elképzelés szerint márciusban szűnik meg a román uniós határokon az ellenőrzés.
Ám az elmúlt napok nyilatkozata szerint nem kizárt, hogy fél évet csúszik a schengeni román belépő.
A hír bombaként robbant Bukarestben, a lapok már a külügyminiszter távozását jövendölték.
A román elnök is szokatlanul kritikusan beszélt a csatlakozás idejének módosításával foglalkozó német és francia vezetők tervéről.
Románia nem nyugszik bele a schengeni csatlakozás esetleges elhalasztásába nyilatkozta Traian Basescu, a román közszolgálati televíziónak adott interjúban.
A probléma ugyanis nem a csatlakozás időpontjának kitolódása, hanem a vétójoggal való visszaélés egyes tagállamok részéről jelentette ki az elnök, majd a sértődöttség hangján többször elismételte, nem nézhetik egyes országok Romániát holmi` féregnek`, egy 22 milliós ország tiszteletet követel az unióban.
A schengeni csatlakozás kérdése igen éles nyilatkozatokat váltott ki a külügyminiszter és európai parlamenti képviselők részéről is.
A román politikusok értelmezésében ugyanis a schengeni csatlakozás nem hozható összefüggésbe a csatlakozási szerződés záradékával vagy az igazságügyi reform követésére létrehozott együttműködési és ellenőrzési mechanizmussal.
A román államelnök szerint valójában azt ellenzik, hogy Románia több ezer Pruton túl élő románnak adott román állampolgárságot.
Ez a szám jóval kevesebb mondta az államelnök, mint amennyit Franciaország, Portugália, Hollandia vagy Ausztria adott az elmúlt években.forrás: mr1.hu
2011-01-07 16:51:13
Juhász Éva
Idén 50 új esetkocsit és 100 új mentőautót vehet az OMSZ
2011-01-07 17:16:12
Juhász Éva
Az időjárás a mindszenti ártér vadállományára is rosszul hatott
A nyári hónapokban a tiszai áradáskor mentettünk ki vadat az ártérből, a decemberi áradáskor a hideg és a jég miatt nem tudtuk ezt megtenni.
Ami vad kijött, az megmenekült.
Az elhullás mértékét még nem lehet megmondani tájékoztatott Makó Endre, a Mindszenti Vadásztársaság elnöke, akit az ártéri vadállományról és a téli etetésről is kérdeztünk.
A téli etetés ebben az időjárásban főként indokolt tette hozzá az elnök.
Vannak kinti vadföldek, telken lévő talponálló kukorica, amely részben búvóhelyként is szolgál, illetve takarmány is az őznek, nyúlnak, fácánnak.
Az etetőkbe szemes és szálas takarmány is kerül, elsősorban csöves kukorica és lucernaszéna.
Az őzek részére kirakott tálcákon tápot helyeznek el a vadászok.
Emellett az év elején gyógyszert tesznek bele az őzállomány belső élősködők elleni védelmére.
Nyalósót is helyeznek ki a kérődzőknek - tájékoztatott az elnök a téli etetés menetéről.
Makó Endre hozzátette: a gazdák sokat segítenek a téli etetésben, hiszen traktorral és pótkocsival könnyítik a közlekedést.
A múlt évekhez képest viszonylag mérsékeltebb volt az apróvad szaporulat a fácánnál és a mezei nyúlnál is, köszönhetően a hűvös, csapadékos nyárnak.
Emiatt az élőnyúl hasznosítást teljesen le kellett mondani, a külföldi vendégeknek is csak annyi lett értékesítve, amennyi még a törzsállományt nem veszélyezteti.
Így a jövő évi indulóállomány biztosabb.
Mivel az egész év rettentő csapadékos volt, a dűlőutak is rosszak.
A közlekedés és a nyúlszámlálás így nehéz, eddig 300 körüli nyúlról lehet beszámolni.
Ám a Mindszenti Vadásztársaság által kezelt terület mintegy 5000 hektár, az egészet nem tudták bejárni.
Előző évekhez képest ez egy viszonylag mérsékelt szám.
Tavaszi áradáskor több elhullott őzet is találtak, most is tudnak egy elhullott sutáról.
Ez alapján 2010-ben olyan 10-12 az elhullott egyedek száma, ám náluk az időjárás kevésbé volt hatással a szaporulatra.
Az ártérbe húzódó őzekből a Tisza óhatatlanul is visz el, így a töltésközeli őzeket nem is szokták úgy számon tartani, mint a kinti helyeken: a Miási út jobb és baloldalán, illetve a szegvári út környékén.
Megosztom!
|
2011-01-07 17:20:04
Juhász Éva
Szombaton gyengül a melegfronti hatás - orvosmeteorológia
2011-01-07 17:29:56
Antal Sándor
Olimpiára készülhet a vásárhelyi galambász?
Pénteken kezdődött Budapesten a Magyar Postagalamb Sportszövetség 55.
Országos Kiállítása, melyen a vásárhelyi Barna Miklós galambja az országos listán bronzérmes lesz.
Az információt Kovács Mihály, a Hódmezővásárhelyi Postagalamb Sportegyesület elnöke ugyan még nem tudta megerősíteni, hiszen a bírálatok még tartanak.
Hangbejátszással!
Idén a budapesti Syma Csarnok ad helyet a Magyar Postagalamb Sportszövetség Országos Kiállításának, amely pénteken kezdődött el számolt be portálunknak Kovács Mihály, aki hozzátette, hogy délután 13 órától 18-ig tart a kiállítás, majd szombaton reggel 8-tól újra nyit és délután 16 órakor zárul majd.
Az elnök elárulta, hogy az elmúlt években Gödöllőn rendezték meg, de azt a csarnokot a nagy érdeklődés miatt már kinőtték, így egy lényegesen korszerűbb helyen tudják megrendezni.
A kiállítás egyben verseny is, hiszen van egy standart és egy sportkategória.
Az előbbiben azoknak a galamboknak a szépségét bírálják, akik már sikereket értek el, míg a sportkategóriában azok indulhatnak, akik az utóbbi két évben eredményesek voltak.
Az eredmények még nem alakultak ki száz százalékosan, de eddig úgy néz ki, hogy a vásárhelyi Barna Miklós galambja az országos listán bronzérmet szerez majd.
Az 55.
Országos Postagalamb Kiállítás egyben válogató is a XXXII. POSTAGALAMB OLIMPIÁRA, mely 2011. január 26-30 között Lengyelországban POZNAN-ban kerül megrendezésre.
2011-01-07 17:49:25
Juhász Éva
Csongrád megyében még nem terjed az influenza, de készülni kell rá
Nem terjed még az influenza Csongrád megyében, annak ellenére, hogy Magyarországon emelkedik az influenzaszerű megbetegedések száma.
Már 9 H1N1 fertőzött van és több ezer gyanús megbetegedést diagnosztizáltak.
A járvány elkerüléséhez a szakemberek idén is a védőoltás felvételét javasolják.
December utolsó és január első hetének adatai szerint 43 százalékkal csökkentek tavalyhoz képest az influenzás megbetegedések a megyében.
A H1N1 típusú vírust még nem, és az influenza vírustörzsek között is csak néhányat mutatott ki a Csongrád megyei laboratórium.
Járvány tehát még nincs, ennek ellenére idén is fel kell készülnünk a tömeges megbetegedésekre.
A szakemberek arra hívják fel a figyelmet, hogy minél hamarabb célszerű felvenni a védőoltást, az injekció ugyanis az oltás után két héttel már védelmet nyújt.
- A H1N1 vírus közöttünk van és valós probléma, de az a kérdés, hogy a tavalyi év után milyen mértékben fog dominálni.
Az emberek észlelik a veszélyt és figyelnek a védekezésre, így várhatóan nem lesz járvány - mondta Tombácz Zsuzsanna, az ÁNTSZ regionális járványügyi osztályvezetője.
A védőoltás a krónikus betegeknek, a szociális és egészségügyi dolgozóknak ingyenes, de október óta bárki hozzájuthat a patikákban a megvásárolható vakcinákhoz.
A kisgyerekek, a tartós betegségben szenvedők, és a 65 év felettiek különösen fogékonyak a betegségekre, de a tavalyi évben a legtöbb megbetegedés a tizenévesek között volt. forrás: hodmezovasarhely.hu
2011-01-07 17:54:44
Juhász Éva
Gyengült a forint
2011-01-07 18:07:06
Juhász Éva
Újabb vonatgázolás
Halálra gázolt a vonat egy embert Kispest állomásnál; a Budapest-Lajosmizse- Kecskemét vonalon átlagosan 30 percet késnek a szerelvények - közölte a Mávinform péntek délután.
A rendőrségi helyszínelés ideje alatt Kispest és Kőbánya-Kispest állomás között vonatpótló autóbuszok szállítják az utasokat.
Németh Cecília, az Országos Mentőszolgálat sajtóügyeletese elmondta, hogy a sérült a helyszínen életét vesztette. forrás: hirado.hu
2011-01-07 18:11:07
Juhász Éva
Letölthetők a NAV oldaláról az adóelőleg-nyilatkozatok
A nyilatkozatot annak kell kitöltenie és munkáltatójának átadnia, aki családi kedvezményt, adójóváírást vagy súlyos fogyatékosság után járó személyi kedvezményt akar igénybe venni.
Nyilatkozat hiányában a magánszemélyek ezeket a kedvezményeket csak az adóbevallásukban, 2012 első felében érvényesíthetik.
Letölthetők a Nemzeti Adó- és Vámhivatal internetes oldaláról az adóelőleg- nyilatkozatok űrlapjai, melyek például az új családi adókedvezmény igénybevételéhez szükségesek.
A nyilatkozatot annak kell kitöltenie és munkáltatójának átadnia, aki családi kedvezményt, adójóváírást vagy súlyos fogyatékosság után járó személyi kedvezményt akar igénybe venni.
Nyilatkozat hiányában a magánszemélyek ezeket a kedvezményeket csak az adóbevallásukban, 2012 első felében érvényesíthetik, vagyis egy évig " hiteleznek " az államnak.
A NAV pénteki tájékoztatása szerint a családi kedvezmény kiemelkedő jelentőségű, mivel az három eltartott gyermek esetén akár 99 ezer forinttal csökkentheti a család havi adóterhelését.
A kedvezményeket a munkáltató csak akkor veheti figyelembe a személyi jövedelemadó előlegének megállapításakor, ha a dolgozó megteszi az adóelőleg-nyilatkozatot.
Aki igényelhetne kedvezményt, de nem adja le a nyilatkozatot, az csak az adóbevallásában, 2010 első felében érvényesítheti kedvezményeit.
Ez például azt jelenti, hogy amennyiben egy munkavállaló bruttó 150 ezer forint havi fizetéséből tart el egy kiskorú gyermeket, és nem teszi meg a családi kedvezményről és az adójóváírásról szóló adóelőleg-nyilatkozatokat, akkor a fizetéséből a munkáltatója 22.100 forinttal több adót von le, mint amennyit ténylegesen fizetnie kellene.
Ebben az esetben az érintett akár több mint egy év időtartamra is gyakorlatilag " hitelezni " fog a magyar államnak.
Az adóelőleg-nyilatkozatokat a bérszámfejtést megelőzően kell a munkáltatónak átadni, két példányban.
A családi kedvezménnyel kapcsolatos nyilatkozat megtételével a NAV szerint különösen érdemes sietni, mert azt közös háztartásban nevelt gyermek - vagy gyermekek - esetén mindkét házastársnak, közös gyermekek esetén mindkét élettársnak, illetve mindkét szülő munkáltatójának is alá kell írnia.forrás: hvg.hu
2011-01-07 18:22:16
Juhász Éva
Támogatják a prevenciós oltásokat Szarvason
Tíz éve ingyenesen kapják az agyhártyagyulladást megelőző oltást a két éven aluli gyermekek Szarvason.
A lánygyermekek méhnyakrák elleni vakcináját is teljes mértékben állja az önkormányzat Szarvason immár tíz esztendeje ingyenes a két esztendő alatti gyermekek gennyes agyhártyagyulladását megelőző védőoltása.
A költségeket 2001 óta száz százalékban az önkormányzat vállalja át.
Így lesz ez az idén is, a célra 200 ezer forintot szavaztak meg a képviselők.
Szintén teljes mértékben állja az önkormányzat a 7. osztályos lánygyermekek méhnyakrák elleni védőoltásának költségeit.
A három részből álló oltássorozatra 3,5 millió forintot különítenek el az idei költségvetés szociális és gyermekvédelmi keretéből. forrás és teljes cikk: beol.hu
2011-01-07 18:25:28
Juhász Éva
Környezeti nyelvként fogják oktatni a románt a magyar iskolákban
Az új tanügyi törvény megszünteti a diktatúra idején foganatosított nemzetellenes intézkedéseket, és ebből a szempontból tabukat dönt le: a nem román anyanyelvűek speciális tanterv és tankönyv alapján tanulhatják az ország nyelvét Király András RMDSZ-es oktatási államtitkár beszámolt arról, hogy a földrajz és a történelem is anyanyelven lesz tanulható, a román nyelv oktatását pedig differenciálják: a nem román anyanyelvűek speciális tanterv és tankönyv alapján tanulhatják az ország nyelvét.
Aradon a nem román iskolában tanító tanárok már tanácskozást is tartottak arról, hogy miként lehetne hatékonyan oktatni környezeti nyelvként a románt a magyar anyanyelvűek számára.forrás: erdely.ma
2011-01-07 18:30:11
promenad.hu
Kósa Lajos: ' ' ha valaki magyar állampolgár, akkor őt megilleti a választójog ' '
Debrecen és testvérvárosa, Nagyvárad áprilisban közös ünnepséget szervez a cívisvárosban a kedvezményesen megszerezhető magyar állampolgárság első kérvényezőinek eskütételére - ismertette Kósa Lajos, Debrecen fideszes polgármestere pénteken sajtótájékoztatón a városban.
Kósa Lajos személyes véleménye szerint " ha valaki magyar állampolgár, akkor őt megilleti a választójog ".
Debrecen és Nagyvárad nemcsak az eskütételi ünnepséget szervezi közösen, de a partiumi város a kérvények összegyűjtésében is együttműködik Debrecennel az elkövetkező időszakban.
A debreceni okmányirodán felkészültek arra, hogy az eddigi, évente kevesebb, mint kétszáz állampolgársági kérelemmel szemben idén több ezer kérvényezőre lehet számítani - mondta Kósa Lajos, hozzátéve, hogy az ünnepélyes esküvel indul a " nagyüzem ", amellyel idén mintegy félmillióan szerezhetik meg a magyar állampolgárságot.
Kósa Lajos személyes véleménye szerint " ha valaki magyar állampolgár, akkor őt megilleti a választójog ".
Az újonnan magyar állampolgárságot szerzők választhatóságával kapcsolatos kérdésre válaszolva a polgármester kifejtette: erről nincs hivatalos álláspont a Fideszen belül.
A magyarországi lakhellyel nem rendelkező állampolgárok választhatóságáról elmondta: " az a magyar állampolgár, akit választójogától nem fosztanak meg, választó és választható is. "
Jelenleg is van a magyar parlamentben olyan képviselő, aki magyar állampolgár, de évtizedek óta külföldön él, Schöpflin György személyében - hozott példát a politikus. forrás és teljes cikk: MTI
2011-01-07 18:37:41
Juhász Éva
Jóval több idén a fagyhalál
Enyhül ugyan a hideg ezekben a napokban, az idei tél azonban több áldozatot szedett, mint a tavalyi január végéig.
Több mint százan fagytak meg vagy hűltek ki, a többségük saját fűtetlen otthonukban.
A statisztikák szerint tavaly január végéig 86-an fagytak halálra az utcán vagy otthonukban, idén azonban már a hónap elejéig 110 ember halálát okozta kihűlés.
Azokkal együtt, akik menthetetlen állapotban kerültek kórházba, az áldozatok száma több mint kétszáz - mondja a Magyar Szociális Fórum szervezője, Simó Endre.
A szervezet azonnali lépéseket követel a kormánytól: több más mellett az áprilisig ígért kilakoltatási moratórium meghosszabbítását, energiaszolgáltatást azoknak is, akik fizetésképtelenek, de az életük kerülne veszélybe, ha kikapcsolják náluk a gázt.
A Magyar Szociális Fórum a veszélyeztetett emberek kötelező rendszeres látogatását javasolja, a hajléktalanoknak pedig a túlzsúfolt menhelyek helyett fűtött középületeket és hálókocsikat szorgalmaz a szervezet.
A fórum az alkotmányban rögzítené a lakhatáshoz és a létminimumhoz való jogot. forrás és teljes cikk: mr1.hu
2011-01-07 18:39:44
promenad.hu
Szabálytalan a trolitender?
A versenyt torzító összejátszás alakulhatott ki a szegedi trolibusztenderre ajánlatot benyújtó cégek között, amelyek tulajdonosai között átfedések figyelhetők meg - közölte Gyimesi László, a Fidesz helyi elnöke pénteken a csongrádi megyeszékhelyen.
Az új trolibuszok vásárlására kiírt közbeszerzési eljárás során súlyosan aggályos körülmények merültek föl, ezért a Szegedi Közlekedési Kft. új ügyvezetője, Tóth István Tibor kezdeményezte a Gazdasági Versenyhivatal, a Közbeszerzések Tanácsa és a Nemzeti Fejlesztési Ügynökség eljárását - mondta sajtótájékoztatóján a szegedi önkormányzat és a városi cégek elmúlt nyolcéves tevékenységét átvilágító vizsgálóbizottságot is vezető politikus.
A szegedi elektromos tömegközlekedés fejlesztését célzó projekt részeként az önkormányzat 2010. szeptember 15-én írt ki tendert tíz - s opciósan további öt - alacsonypadlós trolibusz beszerzésére.
A pályázati dokumentációt két cseh cég, a Skoda és a Cegelec, valamint a magyar Lanta-Consulting Kft. vásárolta meg - közölte az elnök.
A tenderre két ajánlat érkezett: a Lanta-Consulting Kft.-é és a Magyar Trolibusz Kft. által vezetett Ikarus-Skoda konzorciumé, s december 10-én ez utóbbit hirdették ki győztesként.
Az önkormányzat 10,4 millió euróért (mintegy 3 milliárd forintért) 10+3 alacsonypadlós jármű vásárlásáról döntött - tudatta Gyimesi László.
A Magyar Trolibusz Kft. tagja egy magyar magánszemély mellett az Ikarusbus Kft. és az Auto Rad Controlle Kft. Ez utóbb cég tulajdonosa ugyanaz a három magánszemély, aki november 1-jéig tagja volt a másik pályázó Lanta Kft.-nek is - közölte a politikus.
A Fidesz szegedi elnöke úgy látja, az ajánlatok kidolgozásának időszakában a pályázók összejátszhattak, így befolyásolva az ajánlati árakat, megfosztva ezzel a megrendelő szegedi önkormányzatot a szabad és nyílt verseny előnyeitől.
Gyimesi László szerint tisztázni kell, hogy érte -e kár az önkormányzatot, ezért a politikus döntött arról, hogy hétfőre összehívja a vizsgálóbizottság rendkívüli ülését. forrás: automenedzser.hu
2011-01-07 21:51:02
Kokovai Péter
Magyarországra nem érkeztek dioxinnal szennyezett német takarmányok és élelmiszerek, erről az Európai Unió gyorsriasztási rendszere (RASFF) tájékoztatta a Magyar Élelmiszer-biztonsági Hivatalt (Mébih).
A közlemény szerint a németországi vizsgálatok eredményei azt mutatták, hogy az ottani szennyezett tojások dioxinszintje megközelítette a maximálisan megengedett mennyiséget, de egyes esetekben a határérték négyszeresét is elérte.
A tojók húsán végzett egyedi vizsgálatok eredményei ugyancsak emelkedett dioxinszinteket mutattak Németországban.
A Mébih információi szerint a takarmányzsiradék-előállítással foglalkozó német Harles & Jentzsch vállalat október 11. és december 16. között hét szállítmány ipari célú, növényi zsiradék tételt (pálma-, repce- és szójaolaj maradékot) vásárolt egy biodízel gyártótól egy holland értékesítőn keresztül.
A növényi zsiradék dioxinnal szennyezett volt.
A takarmány-zsiradékot előállító cég ipari, például papíripari feldolgozáshoz használatos zsiradékot is gyárt.
A cég a beszállított 26 tonna növényi zsiradékot is eredetileg ipari célú hasznosításra szánta, azonban végül 526 tonna takarmány- zsiradék előállításához használták fel.
Ezt követően az 526 tonna takarmány- zsiradékot kilenc németországi takarmányalapanyag-előállítóhoz szállították, akik 3 000 tonna takarmány-alapanyagot készítettek belőle, majd 25 takarmánygyártó cégnek értékesítették németországi tartományokban (Hamburg, Alsó Szászország, Észak-Rajna-Vesztfália, Szász-Anhalt).
A 3 000 tonna takarmány-alapanyagot tojók, brojlercsirkék, szarvasmarhák és sertések takarmányába keverték bele, majd értékesítették, szintén kizárólag Németországban.
A 25 takarmány-előállítótól származó takarmány címzetteit időközben a német hatóságok azonosították, tevékenységüket korlátozták közölte a Mébih.
Tekintettel arra, hogy a takarmány tojótyúkok, brojlercsirkék, szarvasmarhák és sertések etetésére szolgál, az érintett farmokon előállított élelmiszer-alapanyagokat is ellenőrzik.
A szennyezett takarmánnyal ellátott létesítményekből származó tojásokat visszahívják.
Egyéb élelmiszerek visszahívását eddig nem kezdeményezték.
A Mébih szerint a német hatóságok eddig két szennyezett élelmiszerszállítmányról tudják, hogy kikerült Németországon kívülre.
Hollandiába két esetben szállítottak B-osztályú, szennyezett takarmánnyal etetett állományból származó tojást.
Az ellenőrző hatóság az állattenyésztéssel foglalkozó német vállalkozásokra korlátozásokat vezetett be, melyeket addig nem old fel, amíg a vizsgálatra vett termékek kifogásolhatók.
A dioxinos szennyeződés hátterében az áll, hogy a takarmánykeverékek és az adalékanyagok ára ma magas, ezért nagy a csábítás arra, hogy a gyártók - olcsóbb alapanyagok felhasználásával - a termékek önköltségét megpróbálják csökkenteni fogalmazott Bárány László, a Baromfi Termék Tanács (BTT) elnöke a terméktanács honlapján közölt közleményben.
E probléma három-négy évenként rendszeresen felmerül az európai piacon idézi a közlemény az elnököt.
Bárány László közölte: a különböző növényi olajokat és állati zsiradékokat energianövelésre használják a takarmányokban.
A brojlertápokban például a növényi olajok aránya 3-7 százalék között mozog.
Az engedélyezett, normál módon felhasználható olajok ugyanakkor ma kilogrammonként 300-350 forintba kerülnek, míg a silány minőségűek ára 100-120 forint között mozog.
A dioxinszennyezés veszélye miatt több mint négyezer gazdaságot ideiglenesen bezárnak Németországban, az érintett üzemek túlnyomó része Alsó- Szászországban található.
A német mezőgazdasági minisztérium közlése szerint a gazdaságokat - alapvetően sertéstenyésztő telepeket - óvintézkedésként zárják le, s amíg nem bizonyosodik be a fertőzés elmúlta, nem szállíthatnak megrendelőiknek.
Az intézkedés összesen 4 709 gazdaságot érint, közülük 4 468 található Alsó-Szászországban.
Forrás: MTI
2011-01-08 06:48:06
Martonosi János
Szombaton még melegebb lesz
2011-01-08 06:49:14
Martonosi János
Közlekedési információk a Dél-Alföldről
2011-01-08 06:58:20
Martonosi János
Terelés a csőtörés miatt
Bartók Béla tér Gyermekkórház/Lugas utca végállomás irányú trolibusz-autóbusz megállóhelyén történt vízvezeték-hálózati meghibásodás miatt, a Bartók Bála tér Jósika utca és Bolyai János utca közötti szakaszán 2011. január 4-én 16 óra 16 perctől teljes útzár van érvényben, az SZKT járatai a megállóhelyet nem tudják használni.
A munkáltok időtartama alatt a közlekedési társaság az alábbi forgalmi változást vezeti be: Trolibuszok közlekednek: 5-ös vonalon Vértó Bartók Béla tér 7-es vonalon Bakay N. u. Bartók Béla tér 9-es vonalon Makkosház Bartók Béla tér, illetve Lugas utca Vár utca között.
579 jelzéssel összevont trolibuszpótló autóbusz közlekedik Bartók tér Újszeged, Gyermekkórház Végállomás között.
A trolibuszpótló autóbuszok útvonala 2011. január 7-én (pénteken) üzemkezdettől az alábbiak szerint módosul: (mellékelt térkép) Újszeged, Gyermekkórház irány: Bartók tér ideiglenes vá.
(Attila utca Bólyai J. utca kereszteződés után kialakított ideiglenes felszállító megállóhely) Attila utca Nagy Jenő utca Széchenyi tér Híd utca Belvárosi híd Vedres utca Csanádi utca Újszeged, Gyermekkórház végállomás.
Bartók Bélé tér irány: Újszeged, Gyermekkórház végállomás Csanádi utca Vedres utca Belvárosi híd Híd utca Széchenyi tér Károlyi utca Bartók tér ideiglenes vá.
(Mikszáth Kálmán utca, Tábor utca kereszteződés előtt, leszállító megállóhely) Átszállási lehetőségek: 5-ös Vértó, 7-es Bakay N. utca, 9-es Makkosház irányú trolibuszokra: Bartók Béla tér Tisza Volán (76-os viszonylat) megállóhelyen 9-es Széchenyi tér, 5-ös 7-es Újszeged, Gyermekkórház irányú 5-7-9 viszonylatjelzésű trolibuszpótló autóbuszokra: Attila utcai (Bólyai J. kereszteződés utáni) ideiglenes megállóhelyen 9-es Lugas utca irányú trolibuszokra: 5-7-9 viszonylatjelzésű trolibuszpótló autóbuszról Széchenyi téri leszállás után Vár utca vagy Múzeum trolibusz megállóhelyeken.
9-es vonali Lugas utca felől Makkosház végállomás felé utazók számára: A Lugas utca felől érkező trolibuszokról a Vár utca megállóhelyen leszállva, a Széchenyi tér (Főposta oldalában lévő) trolibusz megállóhelyen lehet felszállni az összevont 5-7-9 trolibuszpótló jártatokra.
A pótlójáratokról a Makkosház irányú trolibuszokra átszállási lehetőséget a Bartók Béla téri Tisza Volán (76-os viszonylat) megállóhelyen biztosítunk.
Forrás: szegedma
2011-01-08 07:09:41
Martonosi János
Három hónap közös költség tartozás után jön a jelzálogjog
Az eddigi fél év helyett már 3 hónap közös költség tartozás után is bejegyezhető a társasházi lakásra a jelzálogjog január másodikától a társasházi törvényt múlt év végén módosította így az Országgyűlés.
A jelzálogjog bejegyzése a tartozás biztosítékául szolgál és a társasházi közgyűlés határozhat róla.
Ezt követően a közös képviselő jár el.
Amennyiben csak perben hajtható be a közös költség tartozás, akkor a bíróság a keresetlevél megérkezését követő 30 napon belül köteles kitűzni a tárgyalást.
A bíróság az ügyet mással nem vonhatja össze, és nem szüneteltetheti azt.
Új szabály az is, hogy a jelzálogjog bejegyzés három havonta az újabb hátralékra megismételhető.
A társasházi törvény kiegészült azzal az előírással, hogy a települési Budapesten a kerületi önkormányzatok rendeletben szabályozhatják a társasházak nem lakás célú helyiségeinek a használatát.
Korlátozásokat városképi és kereskedelmi okból tartalmazhatnak a rendeletek.
Forrás: szegedma
2011-01-08 07:12:07
Martonosi János
35 ezerrel több nyilvántartott álláskereső
Tavaly decemberben 6,3 százalékkal ez 35 000 fős emelkedést jelent nőtt a nyilvántartott álláskeresők száma Magyarországon az előző hónaphoz képest, és még a szezonálisan kiigazított adatok szerint is mintegy 7000-rel többen kerestek állást az év utolsó hónapjában mint novemberben derül ki az Állami Foglalkoztatási Szolgálat honlapján közölt legfrissebb munkaerő-piaci adatokból.
Az ÁFSZ adatai szerint a decemberi zárónapon több mint 591.000 álláskeresőt tartottak nyilván, az előző év azonos időszakához képest létszámuk 2,2 százalékkal 13 300 fővel csökkent.
A legtöbb, 137 500 álláskeresőt továbbra is Észak-Alföldön tartottak nyilván, de Észak-Magyarországon is több mint 109 ezren kerestek munkát.
Az előző hónappal összevetve a nyilvántartott álláskeresők számában az Észak- és Dél-Alföldön volt a legnagyobb növekedés, előbbiben 9900, utóbbiban 7100 emelkedés következett be.
Egy év alatt az álláskeresők száma a férfiaknál 5,1 százalékkal csökkent, a nőknél ugyanakkor 1,2 százalékkal, a szakképzetleneknél 1,4 százalékkal és diplomás álláskeresőknél pedig 7 százalékkal emelkedett.
A nyilvántartott álláskeresők csaknem 29 százaléka tartósan, vagyis több mint egy éve folyamatosan regisztrált álláskereső.
Az előző hónaphoz képest az arányuk 1 százalékponttal csökkent, ami nem annak a következménye, hogy a tartós álláskeresők száma visszaesett, hanem az álláskeresők száma összesen nagyobb mértékben nőtt, mint a tartósan állást keresők létszáma.
A nyilvántartott álláskeresők gazdaságilag aktív népességhez viszonyított aránya 2010 decemberében 13,5 százalék volt, a munkavállalási korú népességhez viszonyított arányuk pedig 8,8 százalék.
Az előző hónaphoz képest a gazdaságilag aktív népességhez viszonyított mutató értéke 0,8 százalékponttal, a munkavállalási korú népességhez viszonyított mutatóé pedig 0,3 százalékponttal emelkedett.
A Nemzetközi Munkaügyi Szervezet (ILO) által használt definíció szerinti munkanélküliségi ráta KSH által publikált legfrissebb adata 10,7 százalék, ami a munkaerő-felmérésből a 2010. szeptember-novemberre, a 15-74 éves népességre vonatkozóan kapott országos adatot mutatja.
Ebben az értékben az egy hónappal korábban publikált adathoz képest 0,2 százalékpontos csökkenés, míg előző év azonos időszakához képest 0,2 százalékpontos emelkedés tapasztalható.
Forrás: MTI
2011-01-08 07:33:03
Martonosi János
Orbán megvédené az eurót
Első számú európai érdeknek nevezte Orbán Viktor miniszterelnök az euró megvédését és megerősítését pénteki, José Manuel Barrosóval, az Európai Bizottság elnökével közösen tartott sajtótájékoztatóján Budapesten.
A magyar elnökség csak akkor lesz sikeresnek tekinthető, ha az előttünk álló fél évben megtörténik az alapszerződés módosítása és ha elfogadjuk azt a hat jogszabályt, amelyek a válságkezelő mechanizmus felállításához és működtetéséhez szükségesek fogalmazott a magyar kormányfő.
A tartalmi kérdésekről szólva a miniszterelnök kiemelte, hogy az erőfeszítések főleg gazdasági kérdésekre összpontosulnak majd.
Magyarország nem tagja, de szándékozik csatlakozni az eurózónához hangsúlyozta, hozzátéve: Magyarország azon országok közé tartozik, amelyek úgy gondolják, hogy az euró az európai integráció legfontosabb eszköze ebben a pillanatban és annak megvédése és megerősítése első számú európai érdek.
Ezért a magyar elnökség csak akkor lesz sikeresnek tekinthető, ha az előttünk álló fél évben megtörténik a Lisszaboni Szerződés módosítása, és ha elfogadjuk azt a hat jogszabályt, amelyek a válságkezelő mechanizmus felállításához és működtetéséhez szükségesek mondta Orbán Viktor.
A magyar elnökség csak akkor lesz sikeres folytatta -, ha a gazdaságpolitikai koordináció sikeresen indul útjára tavasszal.
Ha ezeket a lépéseket megtesszük, akkor júniusban az EU erősebb lesz, mint most januárban és az euró jobb állapotban lesz, mint amilyen állapotban most van összegzett, a magyar elnökség egyik legfontosabb fokmérőjének nevezve ezt a kérdést.
Forrás: MTI
2011-01-08 07:35:25
Martonosi János
Hetven éve települtek Bácskába a bukovinai székelyek
Hetven éve, 1941-ben települtek át a Bácskába a bukovinai székelyek, az évfordulóra Emelt fővel mottóval hirdetett programsorozatot a Bukovinai Székelyek Országos Szövetsége, amely vasárnap tartja éves közgyűlését Bonyhádon.
A jubileum alkalmából több kulturális, tudományos rendezvényt szerveznek mondta az MTI-nek Szarvas Irén, a szövetség titkára.
Elsőként január 15-én a Liszt Ferenc Zeneművészeti Egyetem népzene tanszékének nyílt napján a mesterképzésben résztvevő hallgatók székely népdalokat és népzenét adnak elő Fábián Éva és Kóka Rozália közreműködésével, az eseményen két néptáncoktató, Fekete Etelka és Radák János is fellép.
Szarvas Irén a további programokról elmondta: január 21-én a Magyarok Házában fotó- és szőtteskiállítás nyílik bukovinai székelység emlékeiből, május 8-án pedig a Nagyboldogasszony- templomban tartanak hálaadó szentmisét a hazatérésre emlékezve, majd szintén a fővárosban rendeznek emlékműsort.
Az évforduló alkalmából az Uránia filmszínház székelyekről szóló filmeket vetítenek majd, lesz székely könyvhét, és a tervek szerint júliusban Érden konferenciát rendeznek a bukovinai székelység kultúrájáról.
A sorozat mottója, a bukovinai születésű néprajzkutatótól, Gáspár Simon Lászlótól idézett Emelt fővel arra utal, hogy a bukovinai székelyek 1944-ben mindenüket hátrahagyva menekültek a Bácskából, mégis le tudtak települni, és itthon vannak Magyarországon mondta a szövetség titkára.
A Bukovinában az 1764-es mádéfalvi veszedelem után megtelepült székelység, 4500 ember 1941-ben egy román- magyar egyezmény alapján került a Bácskába; innen 1944-ben menekültek Magyarországra.
Az anyaországban Tolna, Baranya és Bács-Kiskun megyében találtak új otthonra 1945-ben.
A 21 éve alakult Bukovinai Székelyek Országos Szövetségéhez jelenleg 38 egyesület csatlakozott, köztük nyolc a határon túli, erdélyi, vajdasági szervezet, és összesen közel 2200 tagot számlál.
A vasárnapi közgyűlésen az erdélyi Csernakeresztúrról, Déváról, valamint a szerbiai Székelykevéről, Pancsováról, Sándoregyházáról és Hertelendyfalváról is érkeznek küldöttek.
Forrás: MTI-szegedma
2011-01-08 07:50:38
Martonosi János
Támad a belvíz: 14 embert költöztettek el otthonából
December eleje óta tizennégy embernek kellett elköltöznie Békés megyében.
Egyelőre megjósolhatatlan, milyen következményei lesznek a tegnap elkezdődött olvadásnak.
December eleje óta már tizennégy embernek kellett elhagynia otthonát a belvíz miatt Békés megyében.
A tegnap elkezdődött olvadás pedig még tovább ronthatja, sőt, sok helyen kritikussá is teheti a helyzetet.
- A ház fala alul omlik, már látszik a vert rész.
A szőnyeg nedves, a mosdó, a WC használhatatlan - összegezte a belvíz következményeit a Kamut külterületén élő Vetési András.
A férfi egyelőre belegondolni sem mer, hogy mi történik, amikor elkezdődik a nagyobb olvadás.
- Ha az önkormányzat nem segített volna, már oda lenne mindenem - mutatott Vetési András arra a mobilszivattyúra, mely december óta szinte folyamatosan működik, hogy tehermentesítse a víztől otthonát.
A férfi egyébként léket vájt a jégbe, s az alatta lévő tömérdek vizet is igyekszik levezetni a területről a szerkezet segítségével.
Balog Imréné, Kamut polgármestere lapunknak elmondta, hogy a mobilszivattyú mellett még két szivattyút üzemeltetnek, mely a 4644-es út Kamuttól távolabb eső oldalán vezeti csatornába a csapadékvizet.
Az önkormányzat emellett hosszú hetek óta óriási erőket mozgósít a védekezésben, s ha szükséges, újabb szivattyúkat állítanak azonnal munkába.
Hasonló a helyzet Muronyban is, ahol decemberben belterületi lakóingatlanokat is veszélyeztetett a víz, ám az összehangolt munkának köszönhetően sikerült megóvni azokat.
- Tegnap szerencsére még nem emelkedett sokkal fagypont fölé a hőmérséklet, ennek ellenére gőzerővel megkezdtük a felkészülést az olvadásra - nyilatkozta lapunknak Fekete Ferenc polgármester.
A Körös-vidéki Környezetvédelmi és Vízügyi Igazgatóság működési területén a belvízzel elöntött terület nagysága továbbra is 62 ezer 290 hektár.
Ebből a vetés 19 ezer 295 hektárra, a szántó 25 ezer 70 hektárra, a rét és legelő 9 ezer hektárra, az egyéb részek pedig 8 ezer 920 hektárra tehetők.
A szakemberek december elseje óta több 216 millió köbméter vizet emeltek át a főbefogadókba.
Az önkormányzatok közül pénteken II. fokú készültség volt érvényben hat településen, Csabacsűdön, Csorváson, Füzesgyarmaton, Kamuton, Mezőtúron, Szarvason, I. fokú pedig 12 településen, Békésen, Dévaványán, Gyomaendrődön, Kondoroson, Körösladányban, Köröstarcsán, Körösújfaluban, Muronyban, Sarkadon, Sarkadkeresztúron, Szeghalmon és Vésztőn.forrás: beol
2011-01-08 07:59:17
Martonosi János
Nem készülnek tömeges hitelfelmondásra a bankok
2011-01-08 08:14:10
Martonosi János
Jóval több idén a fagyhalál
2011-01-08 08:16:56
Martonosi János
Bíróság előtt a külföldi garázdák
Gyorsított eljárásban tárgyalja a Kiskunhalasi Városi Bíróság annak a két külföldinek az ügyét, akik az újév első perceiben csináltak galibát egy kiskunhalasi étteremben.
Mint korábban hírt adtunk róla a Halas környékén szeizmikus méréseket végző kurd, osztrák, német és lengyel munkásokból álló csoport tagjai szilveszter éjjelén annyira leittasodtak egy étteremben, hogy miután a vendéglátóhely dolgozói nem szolgálták már ki őket itallal és távozásra szólították fel őket, petárdát dobtak az újévet ünneplő társaság közé, székeket és poharakat törtek.
A helyszínre érkező rendőröknek csak kényszerítőeszközök alkalmazásával sikerült megfékezniük az indulatokat.
Az étteremben történt balhé után négy külföldinek kezdődött az új esztendő a kapitányságon, közülük végül két fő ellen indult eljárás garázdaság miatt.
Jövő kedden nekik kell felelniük tetteikért a halasi bíróság előtt.
Forrás: baon
2011-01-08 08:28:06
Martonosi János
Az előző év során lehullott jelentős mennyiségű csapadék már 2010-ben is számos komoly problémát okozott a Dél-Alföldön, és várhatóan a hóolvadás miatt a következő hónapok során sem lesz könnyebb a térség helyzete.
Az ország legmélyebb területéhez tartozó Gyálarét különösen veszélyeztetett helyzetben van, ám a lakosság összefogásával és a feladatban érintett szakmai szervezetek segítségével ez év elejére sikerült enyhíteni a városrész gondjain.
` A 2010-es év hidrológiai szempontból rendkívülinek volt mondható, hiszen a sokéves átlagot messze meghaladó és folyamatos csapadékterhelés volt a jellemző az országban.
Ez a nagy mennyiségű csapadék telítette a talajokat, ami miatt az Alföld mély fekvésű részein megjelent és az év folyamán szinte állandóan jelen is volt a belvíz.
A a sík területek lassú lefolyása és a folyók magas vízállása miatt szivattyúval kell átemelni a vizet a főbefogadó csatornákba, ami komoly feladatot ad a szakhatóságok munkatársainak` mondta el portálunknak Szabó László vízgazdálkodási főfelügyelő.
A Csongrád Megyei Kormányhivatal Földművelésügyi Igazgatóságának munkatársától megtudtuk, hogy a gyálaréti szivattyútelep 2010 januárja óta szinte folyamatosan üzemel a belvízvédelem érdekében.
` A rendkívüli helyzet rendkívüli beavatkozásokat igényelt.
Gyakorlatilag az ATIKÖVIZIG tavaly év eleje óta folyamatosan II. és III. fokú belvízvédelmi fokozatban védekezik.
A megyei vízgazdálkodási társulatok jelenleg 56 fővel 38 db szivattyútelepen és 10 kotrógéppel védekeznek.
Jelentős mennyiségű belvízcsatorna került a védekezés során kotrásra és így a mélyebb fekvésű belterületi településrészeket a nagyobb közvetlen belvízveszélytől sikerült megóvni` ismertette Szabó László.
December végén és január elején megtörtént a Gyálaréti-főcsatorna kotrása is, amivel jelentősen javultak a körülmények.
` E munkálatok következtében a vízfolyás előtti akadályok megszűntek, zavartalan a ráfolyás a szivattyútelepre.
A belvízcsatorna vízszintje mintegy 50 cm-rel csökkent, a csatorna jelen állapotában biztosítja a faluból érkező csapadékvizek elvezetését és a környező mezőgazdasági területek belvíz-mentesítését` összegezte a vízgazdálkodási főfelügyelő.
December 15-én Hüvös László, a városrész önkormányzati képviselőjének kezdeményezésére lakossági fórumot tartottak az esővíz-elvezető árkok állapota és a belvíz elleni védekezés ügyében, melyen részt vettek a Szegedi Vízmű Zrt., a Szeged és Környéke Vízgazdálkodási Társulat, valamint a Polgármesteri Hivatal szakemberei is.
Az eseményre zsúfolásig megtelt a Művelődési Ház.
Az akkorra kialakult helyzetről a szakemberek tájékoztatták a lakosokat, majd az illetékesek kivizsgálták a fórumon elhangzott panaszokat.
` Ennek eredményeként kezdődött meg a Gyálaréti-főcsatornán több kilométer hosszan már december végén az a szakszerű kotrás, amely mára a csatorna teljes szakaszán befejeződött, és aminek köszönhetően jelentősen javult a helyzet a városrész belvíz sújtotta területein` fogalmazott a képviselő.
A szakember hozzátette, az intenzív szivattyúzások, a plusz szivattyúkapacitások telepítése és a belvízcsatornák megközelítőleg 30-35 százalékát érintő kotrások jelentősen segítik a területen lévő rendkívüli mennyiségű felesleges víz elvezetését.
Az általában csapadékos és így újabb gondokat okozó tavaszról úgy vélekedett, a belvízborítás nagyságát elsősorban az időjárási tényezők, a Tisza vízállása és a még elvégezhető preventív beavatkozások befolyásolják.
Szabó László szerint kedvező, csapadékmentes időjárás és lassú hóolvadás esetén a belvízvédekezés május végéig tarthat.
Forrás: szegedma
2011-01-08 08:35:49
Martonosi János
Műanyaghulladékot dolgoznak fel
Alig adták át az 50 millió forint európai uniós támogatással felépített dévaványai ipari csarnokot, máris ki lehet rá tenni képletesen a` Megtelt` táblát.
Az eredetileg három-négy vállalkozás számára tervezett csarnokot egyetlen cég vette bérbe az önkormányzattól.
A szerződést már aláírták.
Pap Tibor polgármestertől megtudtuk, hogy a bérlő egy kecskeméti székhelyű cég, a Bio- Sales Kft. amely műanyaghulladékok feldolgozásával foglalkozik majd a több száz négyzetméteres csarnokban.
A munkát a tervek szerint február elején kezdik, egyelőre csupán három-négy alkalmazottal, de az év végig a létszámot húszra szeretnék bővíteni.
A kecskeméti cég több Békés megyei településről gyűjti be a műanyag hulladékokat, s ezeket újra feldolgozzák a bérbe vett üzemcsarnokban.
A dévaványaiak a közeljövőben nem csak az említett műanyag-feldolgozóban juthatnak munkához, hanem a svájci tulajdonú EJT Kft. új üzemcsarnokában is.
Ez a közúti és repülőtéri karbantartó gépeket gyártó cég néhány évvel ezelőtt telepedett meg a sárréti városban, az Ikarus egykori telephelyét vásárolta meg.
Jelenleg 59 dévaványai alkalmazottat foglalkoztatnak, s a közelmúltban felépítettek egy újabb, 3600 négyzetméteres ipari csarnokot.
Pap Tibortól megtudtuk, hogy a svájci cég már beadta a polgármesteri hivatalba a csarnokra vonatkozó használatba vételi engedélykérelmet.
A városvezető abban bízik, hogy az új telephelyen sokan kapnak majd állást.
Dévaványán a gépiparnak nagy hagyományai vannak, egykoron itt működött a Csepel, majd az Ikarus gyáregysége.
Forrás: beol
2011-01-08 08:58:59
Martonosi János
Egy egyesült államokbeli cég évente készít felmérést a legjobb és a legrosszabb szakmákról.
2011-ben a 200 rangsorolt foglalkozásból az első helyen a szoftverfejlesztő mérnök végzett, második a matematikus, harmadik pedig az aktuárius (kockázatelemző).
A lista elkészítéséhez öt szempontot vizsgáltak: a fizikai igénybevételt, a munkakörnyezetet, a fizetést, a karrierkilátásokat és a stresszfaktort.
" " Hogy nézne ki egy ilyen lista Magyarországon? " - tette fel a kérdést HR-szakembereknek egy magyar portál.
2011-01-08 09:00:45
Antal Sándor
Január végén kezd a Székkutas
Az ötödik helyen zárta az őszi idényt a Székkutasi Torna Club a labdarúgó megyei II. osztály Tisza-Maros csoportjában.
Az helyezéssel és a teljesítménnyel vannak problémái Antal Ferenc edzőnek, de a tavaszi szezonban lesz még ideje javítani a gárdának.
A felkészülést január 25-én kezdi meg a székkutasi gárda, majd februárban négy edzőmeccset vívnak hasonló és magasabb osztályú csapatokkal tudtuk meg Horváth Zoltán elnöktől, aki elmondta, hogy négy-öt ember érkezik a csapathoz, de a neveket még nem árulta el.
Az őszt nagyon jól kezdtük, hiszen hat forduló után még az élen álltunk fogalmazott a tréner, aki az edzéslátogatottságban látja a hibát és érzése szerint, ez az 5. hely is arra fogható, mivel, ha nem edzenek a srácok, akkor elveszítik az addig megszerzett erejüket, illetve sérülékenyebbek is lesznek.
Nos, ez a őszi szezon végére meg is látszódott a csapaton tudtuk meg Antal Ferenctől.
Székkutason vannak tehetséges fiatalok, akik ha tényleg akarnának futballozni és odatennék magukat, akkor be lehetne építeni őket a felnőtt csapatba mondta az elnök, aki az előkészítő csapatra is kitért: A gyerekek egy-két évvel fiatalabbak a megengedett korhatárnál, így érthető, hogy miért zárták az őszt a tabella végén.
A településen az ősszel már elkezdték az ovifocit, így U9 és U11-es korosztály mellett már az U7-esekkel is foglalkoznak és három alkalommal is a vásárhelyi műfüves pályán a Sport 21 program keretében összemérték tudásukat a térség csapataival.
2011-01-08 09:08:16
Martonosi János
Gép rántotta magához a munkást - meghalt
Életét vesztette pénteken a kórházban egy munkás, akit csütörtökön rántott magához egy munkagép a Békés megyei Mezőhegyesen.
Egy mezőhegyesi cég telephelyén történt az a munkahelyi baleset baleset, amiben egy alkalmazott ruháját elkapta a munkagép, és magához szorította.
A gép kezelőjét súlyos, életveszélyes sérülésekkel szállították kórházba, de életét mégsem sikerült megmenteni, pénteken reggel belehalt sérüléseibe.
A rendőrség foglalkozás körében elkövetett veszélyeztetés miatt indított eljárást.
Forrás: hvg
2011-01-08 09:20:20
Martonosi János
Sokszor felesleges a felírt antipszichotikum
Bár eredetileg a szkizofrénia kezelésére ajánlották, az új, atípusos antipszichotikumokat egyre gyakrabban írják fel az Egyesült Államokban más okokból, még akkor is, amikor hasznára kevés bizonyíték van - közölték pénteken amerikai kutatók.
Az atípusos antipszichotikumok gyorsan kiszorították a szkizofrénia kezelésére korábban használt szereket, majd egyre elterjedtebben kezdték alkalmazni a bipoláris zavar, a depresszió, sőt még az autizmus kezelésére is.
Caleb Alexander, a Chicagói Egyetem kutatója munkatársaival azt mérte fel, hányszor írtak fel receptre ilyen szereket.
Megállapításuk szerint a 2008-ban kitöltött vények több mint felénél nem volt egyértelmű bizonyíték az antipszichotikum szükségességére.
" Évi több millió antipszichotikumra kiadott receptről beszélünk olyan esetekben, amikor csupán gyenge bizonyítékok támasztják alá szükségességüket " - hangsúlyozta Alexander, akinek tanulmánya a Pharmacoepidemiology and Drug Safety című szakfolyóiratban jelent meg.
Ezek a szerek nem veszélytelenek - tette hozzá a kutató.
Súlygyarapodást, cukorbetegséget és szívproblémákat okozhatnak, és sokkal drágábbak, mint a régi antipszichotikumok.
Az atípusos antipszichotikumok forgalma az amerikai patikákban 2008-ban 10 milliárd dollár volt, ez a vényköteles szerek forgalmának mintegy 5 százaléka.
A tanulmányhoz a kutatócsoport az IMS Health elnevezésű, vényköteles szerekre vonatkozó adatokat gyűjtő cég által lefolytatott felmérést elemezte.
A felmérésben arról kérdezték az orvosokat, hogy melyik szert milyen állapotra írták fel.
Kiderült, hogy 1995 és 2008 között e szerek használata közel háromszorosára, évi 6,2 millió receptről 16,7 millióra nőtt.
Ugyanezt az időszakot tekintve a régebbi típusú antipszichotikumokra 1995-ben 5,2 millió, míg 2008-ban 1 millió vényt adtak ki, az antipszichotikus szerekre vonatkozó receptek teljes növekménye tehát meghaladta a 6 milliót.
Forrás: MTI
2011-01-08 09:26:01
Martonosi János
Közel félmilliárdnyi adományt gyűjtött a Mikulásgyár
Közel félmillárd forint értékű adomány gyűlt össze decemberben a Mikulásgyár jótékonysági akciójában.
Az adományok 26 százaléka ruhanemű, 13 százaléka édesség és tartós élelmiszer, 21 százaléka könyv és játék tájékoztatta a gyűjtés eredményéről a megbízott kommunikációs cég az MTI-t.
Sokan vittek tisztítószereket és műszaki cikkeket, ugyanakkor meglepően kevés sporteszköz érkezett, az adományok egy százalékát sem tették ki az ilyen típusú ajándékok.
A közel félmillárd forint értékű adomány szétosztását már karácsony előtt megkezdték, és egész januárban folytatják.
Mivel az előző évhez képest 20 százalékkal több ajándék halmozódott fel, így idén 161 ezer embernek juttatnak el csomagot a Magyar Vöröskereszt segítségével.
A fővárosi MikulásGyár mellett az ország 13 plázájában és a Magyar Posta hivatalaiban összesen körülbelül 17 ezer doboznyi ajándék gyűlt össze december 9. és 19. között.
Az ajándékoknak majdnem a felét a fővárosiak adták, a vidéki városok közül a győriek voltak a legaktívabbak, őket követik a nagykanizsaiak és a szegediek.
A legkevesebb adomány Kaposvárról, Miskolcról és Székesfehérvárról érkezett.
A közlemény szerint elképzelhető, hogy a MikulásGyár ha más formában is, de nyáron is működik majd.
Forrás: szegedma
2011-01-08 09:34:27
Kodácz Csengele
Horoszkóp a jövő hétre!
2011-01-08 09:48:00
Martonosi János
Rendőrök segítségével mentették meg az idős férfit
Rendőri segítséggel tudtak bejutni a tanyagondnokok egy 70 éves idős férfihoz, aki rosszul lett a Röszke külterületén lévő tanyájában tegnap.
A tanyagondnoki szolgálat az idős férfitól a számára kiadott segélyhívó készüléken keresztül kapott riasztást, azonban amikor megérkeztek, nem tudtak bejutni a lakásba.
A tanyagondnok ekkor felvette a kapcsolatot a Szegedi Határrendészeti Kirendeltség ügyeletével, akik azonnal járőrt küldtek a helyszínre.
A határrendészek az ablakon keresztül jutottak be a tanyába, ahol a földön fekve találták meg az idős embert, aki előzőleg elesett és nem tudott felkelni.
A rendőrök azonnal hívták a mentőket, akik a szegedi Traumatológiai Klinikára szállították az egyedül élő bácsit.
Forrás: CSMRFK
2011-01-08 09:56:58
Martonosi János
Schmitt: Készen állunk!
Magyarország készen áll arra, hogy az Európai Unió Tanácsának soros elnöki tisztét betöltve vállára vegye félmilliárd európai polgár közös ügyeinek intézését - írja Schmitt Pál köztársasági elnök a magyar uniós elnökség hivatalos honlapján.
Mint fogalmaz, a magyar lovas nemzet, ezért jól tudja, hogyan kell lendületet venni, akadályt ugratni, vágtára ösztökélni.
Nehéz, de izgalmas időben veszi át Magyarország a gyeplőt Belgiumtól - hangsúlyozza, majd hozzáteszi: Magyarország történelmi megbízatásnak érzi a feladatot, egy nagy remény beteljesülésének.
Mint kiemeli, azt szeretné, ha ebben a félévben a magyarok a közös ügyek pezsgő valóságában felfedeznék a közös értékeket, szívesen vállalva az összetartozást, az európai identitás szép és felelősségteljes érzését.
Rámutat: " az erős Európa mindannyiunk érdeke, de csak akkor lesz és marad valóság, ha külön-külön, és együtt is erősek, eltökéltek, bizakodók vagyunk ".
Schmitt Pál leírja: 2011-ben Liszt Ferenc születésének 200. évfordulóját ünnepli a kontinens, s ez Magyarország számára " különösen szépre, büszkére, dallamosra hangolja az elnökséget ".
Liszt életművében ott sűrűsödik minden, amit európai értéknek érzünk - teszi hozzá.
Az államfő azt reméli, hogy Magyarország uniós elnöksége a cselekvés ideje lesz.
A cselekvésé, amely a nehézségekben sosem kifogásokat, hanem küldetést, legyőzhető és legyőzendő akadályokat lát - teszi hozzá.
Véleménye szerint " különös kegyelem ", hogy éppen most, súlyos dilemmák, kemény harcok, sorsfordító kérdések közepette állíthatja Magyarország az európai közösség szolgálatába azt a képességét, hogy mindig, minden körülmények között talpra tudott állni, újra tudta kezdeni.
A magyarok sikerre vihetik a közösség ügyét, mert történelmi tapasztalatok és jelenkori lelkesedés, eltökéltség ad hozzá erőt - fogalmaz.
" Uniós elnökként nem csak magunkért kell helytállnunk, hanem 27 ország polgáraiért " - írja Schmitt Pál.Forrás: MTI
2011-01-08 10:06:38
Martonosi János
Két halálos, négy súlyos sérülés az utakon 24 óra alatt
2011-01-08 10:10:30
Martonosi János
Dalt írtak a kancsal oposszumról
Nagy népszerűségnek örvend a lipcsei állatkert egyik különleges lakója, Heidi, a kancsal oposszum.
A róla készült dalocskát eddig több mint tizennégy ezren nézték meg a YouTube videomegosztó oldalon.
Három kislány, Georgina, Gina és Gianna-Tamina éneklik a bandzsító állatról szóló dalt, amelyet Stefan Langner, a 90Grad nevű zenekar tagja komponált.
A dalszöveg szerint " Heidi olyan aranyos, nagyon jó, hogy van ő nekünk.
Már az első pillanatban teljesen beleszerettem ".
A kislányok felvételét bemutató videón csak Heidi látszik, hiszen " ő az igazi sztár ".
A dalt le is lehet tölteni, az ebből származó bevételt a lipcsei állatkert kapja.
A kétéves Heidi decemberben egy fotózást követően vált ismertté, azóta plüssállat-mását már bárki megvásárolhatja, az interneten pedig saját Facebook-profillal is rendelkezik.
Az oposszum hamarosan átköltözik az állatkert elkészülő, Gondwanaland elnevezésű trópusi kifutójába, az intézmény látogatói azonban egyelőre nem találkozhatnak a kis állattal.
Forrás: MTI
2011-01-08 10:14:32
Martonosi János
Minisztériumi tisztázás híján szakértőink megerősítették: a kormány bejelentéseivel ellentétben januártól nem hét, hanem két gázársáv lesz.
Évi 1200 köbméter alatt a díj nem változik, e felett 1216 százalékkal nő.
A jóval alacsonyabb kormányszámok statisztikai súlyozás eredményei.
Fellegi Tamás nemzeti fejlesztési miniszter november közepi tájékoztatója szerint január elsejétől a lakosság eddig egységes gázdíja hét, éves fogyasztás szerinti sávra oszlik.
A fura módon idén is többször megismételt változat szerint az első 0-tól 1200 köbméterig, a második 1200-tól 1500 köbméterig, a harmadik 1500-tól 2000 köbméterig és így tovább 500 köbméterenként egészen a 3500 feletti tartományig értendő.
Az első sávban nincs áremelkedés, a másodikban 0,7 százalék és így tovább egészen 9,3 százalékig.
A kormány illetékesei többször is leszögezték: senkinek nem nő a tarifája tíz százaléknál nagyobb mértékben.
Ez a kormányzati kommunikáció azonban a december 31-én délután megjelent rendeletben csak nyomokban köszönt vissza.
Mint arról hétfőn beszámoltunk: a rendelet csupán két fogyasztás szerinti sávot rögzített: egy évi 1200 köbméter alattit és egy e felettit.
1200 köbméter alatt valóban nem nő a tarifa, e felett viszont számításaink szerint köbméterenként és szolgáltatótól függően 1216 százalék a drágulás.
Ezen túlmenően a rendelet külön kedvezményeket rögzít a nagycsaládosok számára, az egyedi mérővel nem rendelkező társasházi lakásokra öt százalék körüli drágulást állapít meg, és módosítja a hagyományosan külön tételként szereplő nagyobb órával rendelkezők tarifáit is.
A rendeletre régóta váró szolgáltatóknál a héten e tárgyban szintén némi zavart tapasztaltunk, bár szakértőik kizárólag a jogszabályra összpontosítottak, függetlenül a kormány korábbi nyilatkozataitól.
Csütörtökön az Energia Klub ugyanerre az ellentmondásra hívta fel a fi gyelmet.
Lapunk a héten hiába kereste a Nemzeti Fejlesztési Minisztériumot a látszólagos ellentmondás feloldása végett: tőlük szokás szerint semmiféle visszajelzés nem érkezett.
Úgy tudjuk: novemberben a kormány még valóban hét fogyasztási sávot tervezett.
Ugyanakkor azóta a cégekkel folytatott egyeztetések során két sávra` egyszerűsödött` a rendszer.
És hogy miért beszélnek azóta is hét sávról?
Mert statisztikai számításaik szerint ha valaki mondjuk 1500 köbmétert használ el évente, akkor a szintén nem változó egyéb tételeket, például a 12 ezer forintos évi alapdíjat, illetve a jellemző fogyasztási görbét is beleszámítva a teljes éves költség szerintük 0,7 százalékkal emelkedik.
Vagyis a kormány hét sávja mostantól nem szabályként, csupán hét példaként értelmezhető.
Igaz, lapunk alap- és más díjakat is beleszámító kalkulációi ezt sem feltétlenül támasztják alá: nekünk minden, immár csak példának tekintett sávban a kormány által közöltnél néhány százalékkal magasabb drágulási értékek jöttek ki.
Ennek megfelelően az is csupán a statisztikai hibahatár figyelembevételével igaz, hogy senkinek nem nő tíz százalékkal a gázszámlája.
Számításaink szerint ugyanis jellemzően pont az utolsó példaként említett 3500 köbméter felett ugorhat a teljes éves fogyasztásra vetített drágulási mérték tíz százalék fölé.
Ez ugyanakkor leszámítva a kedvezményben részesülő nagycsaládosokat a kormány szerint bizonyára olyanok problémája, akiket nem különösebben foglalkoztat az áremelések pontos mértéke.
A gáztarifával kapcsolatos jelen számítgatások csak az` alapárat` érintik: abba nem értendők bele az április végéig hatályban lévő szociá lis ártámogatások, illetve a szeptembertől lakhatási támogatáson keresztül juttatott fűtési kedvezmények.
Forrás: nol.hu
2011-01-08 10:30:06
Martonosi János
Szmogriadó Veszprémben
Elérte a tájékoztatási fokozatot a szálló por koncentrációja Veszprémben, ahol el is rendelték a szmogriadót.
Koós Eszter, a polgármesteri hivatal szóvivője szerint a városban mért szállópor-koncentráció a műszerek adatai szerint két egymást követő napon meghaladta a tájékoztatási küszöbértéket.
A szóvivő közlése szerint további intézkedésre egyelőre nincs szükség a megyeszékhelyen.
Várpalotán és Székesfehérvádon is a veszprémihez hasonlóan erős a légszennyezettség, de a meteorológiai előrejelzések szerint javulás várható.
Forrás: MTI
2011-01-08 10:34:08
Martonosi János
Egyelőre nincs teendője a felfüggesztett Emfesz ügyfeleinek, a gázcéggel kötött szerződésük automatikusan megszűnik, de a gázellátás nem szünetel, az Energiahivatal január 12-ig kijelöli az őket ellátó földgázkereskedőket.
A váltás maga nem kerül pénzbe, de az első számlára érdemes lehet félrerakni.
Érdemes lehet félretenni az új szolgáltató első gázszámlájára, hívta fel a felfüggesztett Emfesz ügyfeleinek figyelmét az Energiahivatal.
A kilencven napra a pálya szélére állított gázcég fogyasztói január 13-tól automatikusan új szolgáltatóhoz kerülnek, és bár gázellátásuk egy percre sem szünetel majd, az átállás nem lesz teljesen zökkenőmentes.
Az első számla nemcsak azért lesz majd nagyobb, mert elveszik az Emfesz által biztosított 8-16 százalékos diszkont, de azért is, mert a számlázásban előfordulhat kisebb fennakadás, így várhatóan egyszerre nagyobb időszak fogyasztásának ellenértékét kell majd kiegyenlíteni.
Hiába fizetnek azonban többet ezentúl a volt emfeszesek, összességében még mindig jól jártak, hiszen éveken keresztül élvezhették a gázcég alacsony árait, anélkül, hogy annak kockázatait is viselték volna.
Az Emfesz most egyedül bukik, a fogyasztókat az Energiahivatal automatikusan új kereskedőhöz sorolja, ezentúl annyiért kapják majd a gázt, mint mindenki más, az alapdíj pedig változatlan marad.
Nem változik a gáz minősége, nyomása, fűtőértéke sem, mivel az Emfesz felfüggesztésével csak a kereskedő változik meg, a földgáz elosztói tevékenységet végző vállalkozás nem.
Az Emfesz a gas.hu-n keresztül mintegy háromszázezer lakossági fogyasztót gyűjtött össze.
Ügyfélszerzési lendületükről sokat elárul, hogy még szerdán - amikor már a piac is kész tényként kezelte a felfüggesztésüket - is folytatták a toborzást, az ügyfélszolgálaton érdeklődőket a kereskedőváltásra biztatták.
Hogy fogyasztóik többsége honnan került ki, arról sem az Emfesz, sem az Energiahivatal nem volt hajlandó tájékoztatást adni.
Az intézményi megrendelők közül korábbi sajtóhírekben többek közt a miskolci, a kisvárdai és a hajduszoboszlói távfűtő cégek szerepelnek.
Partnereik között honlapjukon győri, szegedi és váci cég is szerepel, ezek azonban már az Emfesz adósságairól szóló első hírek után siettek közölni, egy ideje nem az Emfesztől veszik a gázt.
Az önkormányzatok közül Nagyecsed, Ráckeresztúr, Jászberény, Pécel, Százhalombatta, Budapest VII.,
VIII. és XV. kerülete, Kisnána, Vértesszőlős és Újtikos is szerződött a gázcéggel, hogy ezek közül kiknek van jelenleg is érvényes szerződése, arról biztosat nem tudni, forrásaink szerint a nagyfogyasztók már nyáron menekülni kezdtek az ingatag gázcégből.
A lakossági fogyasztók körében azonban továbbra is sikeresen toborzott a cég, sőt akad olyan is, akit éppen a kereskedőváltás kellős közepén ért az Emfesz felfüggesztése.
Akiknél január 13-ig nem zárul le a váltási folyamat azok maradnak, ahol voltak: az Emfeszhez készülők az előző gázcégnél, az Emfeszből távozók pedig az Emfesznél, ahonnan így automatikusan az Energiahivatal által kijelölt kereskedőhöz kerülnek.
A cég felfüggesztésével nem sikkadnak el panaszos ügyek, a reklamációkat a cég köteles határidőben kezelni, szükség esetén a számlát helyesbíteni, a visszajáró összeget visszafizetni.
Másik oldalról viszont természetesen a korábbi számlákat ki kell fizetni, az Emfesz a gázmérő leolvasását február 4-ig végezi el, ez alapján készít végszámlát.
Az új szolgáltató ezután kezd számlázni az új szerződéses feltételnek megfelelően.
Az első számla kibocsátásának feltétele az is, hogy az induló mérőállást a kijelölt kereskedő is megkapja és feldolgozza, valamint az új szerződés alapján rendelkezzenek arról, hogy diktálás alapján, vagy havi kiegyenlített részszámlázás alapján kapja a számlát, ez időt vehet igénybe.
Az Emfesz engedélyének felfüggesztése automatikusan megszünteti a fogyasztókkal kötött földgáz-kereskedelmi szerződéseket.
A fogyasztóknak a kilencven napos kijelölés alatt ajánlatot tesz a kijelölt cég, amit ha elfogad, az időszak után is az ügyfele marad, ha nem, akkor más kereskedővel kell szerződést kötnie.
A fogyasztóknak tehát a kilencven napos kijelölési időszak végéig gondoskodnia kell arról, hogy érvényes szerződése legyen valamely földgáz kereskedővel a felfüggesztési időtartama utáni időszakra, a legtöbben várhatóan elfogadják majd a hivatal által kijelölt egyetemes szolgáltató ajánlatát.
Hogy mely cégek veszik át az Emfesz ügyfeleit, az hamarosan kiderül, az Energiahivatal 37 gázszolgáltatóval tárgyal, az eredmény pedig legkésőbb január 12-ig kiderül.
Az esélyesek között van az E.on, a Suez, a Főgáz és a Tigáz is, úgy tudjuk, mindegyikük szívesen venne át fogyasztókat.
Hamar Orsolya a GDF Suez kommunikációs vezetője az Indexnek elmondta, cégük az Emfesz összes fogyasztójának átvételére készen áll, ehhez energiaforrással és pénzügyi biztosítékokkal is rendelkeznek.
Az Emfesz pedig kezdhet mindent nulláról.
A társaság az Energiahivataltól 60 napot kapott, hogy helyreállítsa az engedélyhez szükséges feltételeket.
Érvényes szerződést kell kötnie a szállítóvezetékhez való hozzáférésre, megfelelő gázmennyiséggel és bankgaranciával kell rendelkeznie.
Bár a piac kevésbé, Góczi István, a cég ügyvezetője hisz abban, hogy ezt sikerül teljesíteni a határidőig.
Molnár Viktor a gázcég marketing menedzsere az Indexnek elmondta: ha az engedélyük felfüggesztése megszűnik, új szerződést kell majd kötniük a fogyasztókkal.
Forrás: index
2011-01-08 10:48:44
Kutasi Roland
Rendkívüli közgyűlést hív össze dr. Lázár János a belvízhelyzet kapcsán
A tűzoltóság, a vízgazdálkodási társulat és az önkormányzat erői összehangoltan védekeznek Szikáncson és Erzsébeten is a belvíz ellen állapította meg dr. Lázár János a szombat reggel tartott bejáráson.
Fotóriporttal, hangfelvételekkel!
A két településrész veszélyeztetett pontjait végigjárva dr. Lázár János a szakemberekkel konzultálva kijelentette: Erzsébeten négy, a település külső részén lévő ingatlan, míg Szikáncson a belső részen található hat ház van veszélyben, a helyzet megoldására az önkormányzat, a katasztrófavédelem és a vízgazdálkodási társulat példás együttműködésben teszi dolgát: szivattyúznak, homokgátakkal védték meg a házakat, illetve csatornákat ástak a víz elvezetésére.
Világosan látszik, hogy ez a két hely a környék legmélyebb pontja, ahonnan, még ha nem is lesz csapadék, akkori s napokba telik, míg a vizet eltávolítják.
A Tisza-Marosszögi Vízgazdálkodási Társulat már eddig több tízmillió forintot fordított a védekezésre, az önkormányzatra a helyreállítás során hárulnak feladatok, szintén több tízmilliós tételben jelentette ki dr. Lázár János, aki hozzátette: az Erzsébeten lakóknak csereingatlant ajánlott fel az önkormányzat, azonban ők ragaszkodnak jelenlegi otthonukhoz.
Arra az esetre is felkészült Vásárhely városvezetése, ha újabb csapadék érkeztével súlyosbodna a helyzet, a kitelepítéshez a megfelelő ingatlanok rendelkezésre állnak.
Magyarország legmélyebben fekvő városa Hódmezővásárhely állapította meg a polgármester, aki január 20-ra rendkívüli közgyűlés összehívását kezdeményezi.
A testület megtárgyalja a hivatal által összeállításra kerülő kiemelt belvízrendezési tervet, amely megvalósításában a kormány segítségét fogják kérni.
A terv egyrészt a lakosság védelmét kell hogy szolgálja, azonban a mezőgazdaság védelmére is stratégiát kell kidolgozni.
A város külterületének, szántóterületének egyharmada víz alatt áll, ez a mezőgazdaság 2011-es gazdasági kilátásait meglehetősen rontja, és nagyon sokaknak az egzisztenciáját is veszélyezteti.
A bejáráson részt vett Benkő Zsolt, a külterületek képviselője is, aki elmondta: a lakosok biztonságban érszik magukat a védekezésben részt vevők segítségének köszönhetően, minden veszélyeztetett lakáshoz tudtak szivattyút biztosítani, és ha az időjárás nem hoz jelentős csapadékot, kezelhető lesz a helyzet.
Arnay
2011-01-08 11:05:15
Nagy Ágnes
Még nincs biztos eredmény a postagalambok versenyén
2011-01-08 11:29:33
Martonosi János
Módosult a státustörvény
2011-01-08 11:31:11
Martonosi János
Emlékérmét bocsát ki a nemzeti bank az EU-elnökség alkalmából
Emlékérmét bocsát ki a magyar EU-elnökség alkalmából a Magyar Nemzeti Bank (MNB).
A Magyar Közlöny idei első számában közzétett MNB-rendelet szerint a háromezer forintos címletű ezüst emlékérmét Az Európai Unió Tanácsának magyar elnöksége megnevezéssel bocsátja ki a jegybank január 12-én.
Az érméből nyolcezer darab készíthető, amelyből ötezer darab különleges úgynevezett proof technológiával verhető.
Az emlékérme 925 ezrelék finomságú ezüstből készült, súlya 10 gramm, átmérője 30 milliméter, a széle pedig recézett.
Forrás: MTI
2011-01-08 11:36:41
Martonosi János
Hat iskola indult az asztalitenisz diákolimpián
A Liszt Ferenc Ének-zenei Általános Iskola már harmadszor adott helyet a Hódmezővásárhelyi Városi Asztalitenisz Diákolimpia megrendezéséhez.
A versenyen hat iskola képviseltette magát fiú és lány csapatokkal.
Végeredmények: Fiú csapat: 1.
Liszt Ferenc Ének-zenei Ált. Isk. 2.
Kertvárosi Katolikus Ált. Isk. 3.
Szőnyi Benjámin Református Ált. Isk. Lány csapat: 1.
Liszt Ferenc Ének-zenei Ált. Isk. 2.
Kertvárosi Katolikus Ált. Isk. 3.
Szőnyi Benjámin Református Ált. Isk. Fiú egyéni: 1.
Szabó Bálint Liszt F. Ált. Isk. 2.
Aczél Mátyás Liszt F. Ált. Isk. 3.
Vidács Dániel Kertvárosi Katolikus Ált. Isk. Lány egyéni: 1.
Farkas Debóra Liszt F. Ált. Isk. 2.
Bán Blanka Szőnyi B. Ref. Ált. Isk. 3.
Kovács Vivien Liszt F. Ált. Isk.
2011-01-08 12:31:04
Martonosi János
Ruhanemű és játék a rászorulóknak Algyőn
A szegedi Fidesszel és a Fidelitassal közösen a polgári párt ifjúsági szervezete Algyőn is adománygyűjtési akcióba kezdett, hogy néhány rászoruló helyi család számára boldogabbá és szebbé varázsolja a karácsonyi ünnepeket.
Pongrácz Tamástól, a Fidelitas algyői csoportelnökétől megtudtuk, technikai okok miatt csak szilveszter előtt néhány nappal sikerült kis alkalmi ünnepség keretében átadniuk az ajándékcsomagokat, 7-8 családnak jutott belőle.
Főleg használt ruhanemű, játék és gyermekruházat került a rászoruló családok valós vagy képzeletbeli fenyőfája alá, aminek mondani sem kell a gyerekek örültek meg a legjobban.
Forrás: szegedma
2011-01-08 12:35:48
Martonosi János
Az apadás miatt lényegesen mérsékelték a védekezési szinteket a Közép-Tiszán
2011-01-08 12:41:59
Martonosi János
Tovább nő a belvíz Kiskunhalasnál
Vízben áll a Kiskunhalas melletti füzespusztai sportrepülő leszállópálya.
Több négyzetkilométernyi területen áll a víz, egy közeli tanyán több mint 400 birkát is veszélyeztet.
A gazda járművel már nem tudja megközelíteni a területét, gyalog jár be a befagyott jégen, az enyhe időjárás miatt elkezdődött olvadás miatt azonban egyre nehezebben járható gyalog is a terület.
Az enyhe időjárás miatt olvadás várható a hétvégén, ami tovább ronthatja az amúgy is súlyos belvízi helyzetet, ugyanakkor a folyókon jelentősebb árhullámra nem számítanak.
Forrás: stop
2011-01-08 12:51:23
Kodácz Csengele
Fogyókúrás fasírt
Ha éppen fogyókúráznak, ámde nagyon szeretik a fasírtot, ne csüggedjenek!
Dovalovszkiné Sipos Katalin, a vásárhelyi 1-es Posta Hivatal vezetője megosztotta velünk fogyókúrás pulykafasírtjának receptjét!
Hozzávalók: 70 dkg darált pulykahús 70 dkg reszelt sárgarépa 1 tojás fokhagyma, vöröshagyma, só, bors Elkészítése: A hozzávalókat jól összedolgozzuk, majd pihentetni hagyjuk.
Fasírtgolyókat formázunk belőle, majd megsütjük!
Jó étvágyat hozzá!
Megosztom!
|
2011-01-08 12:53:23
Kodácz Csengele
Tej-, tojásmentes kalács
Amikor valaki tej érzékenységgel szembesül, és ezt még tetézi egy tojásallergia, akkor azt gondolja, nem csak sok ételről kell lemondania, hanem minden süteményről is, pedig nem így van!
A következő tej- és tojásmentes kelt kalács receptjét Molnár Attila szerkesztő-műsorvezető, tudósító felesége, Mácsár Renáta ajánlja figyelmébe.
Próbálja ki, olyan, mint a nagyié!
Hozzávalók: 60dkg sima liszt 4dl víz vagy növényi tej 2 teáskanál kukoricakeményítő 3dkg élesztő 1 kiskanál cukor 2-3 kanál sárgaborsóliszt Ízlés szerint só, olaj Persze ha nem vagyunk rákényszerülve a diétára, ezt a kalácsot elkészíthetjük tehéntejjel és tojással is.
Elkészítés: Az élesztőt fel kell futtatni egy kevés növényi tejben vagy vízben a kiskanál cukorral.
Közben egy tálba beletesszük a lisztet, a kukoricakeményítőt és a sót.
A felfuttatott élesztőt hozzáöntjük, majd a maradék tejjel vagy vízzel közepesen kemény tésztát dagasztunk.
Amikor kész, még kb. 2 evőkanál olajat beledolgozunk.
A tésztát letakarva meleg helyen duplájára kelesztjük, ehhez mintegy fél óra szükséges.
Ez idő alatt kizsírozzuk a tepsit, és beszórjuk liszttel.
A kelt tésztát három egyenlő részre osztjuk, majd azokat még háromfelé, megsodorjuk és fonatokat készítünk.
Ekkor már begyújthatjuk a sütőt melegedni.
A fonott tésztát a tepsibe helyezzük és fél deci vízben elkevert sárgaborsóliszttel megkenjük ez olyan hatást ad, mintha tojással kentük volna meg.
A sütő közepére helyezve előbb nagy, majd kisebb lángon kb. 30 percig sütjük.
JÓ ÉTVÁGYAT!
Megosztom!
|
2011-01-08 13:11:40
Martonosi János
Hétfőig lehet jelentkezni az iskolatej programra
Idén kétszer annyi pénzt költenek az iskolatej programra, mint tavaly.
Újdonság, hogy mostantól nemcsak az iskolafenntartók, hanem közvetlenül a tejfeldolgozók is pályázhatnak, és a pénzhez jóval rövidebb idő alatt juthatnak az érintettek.
Már a 80-as évek egyik reklámjában is népszerűsítették a tejfogyasztást.
Iskolatej már akkor is volt az oktatási intézményekben.
Az uniós kezdeményezésű iskolatej program pedig 2004 óta működik Magyarországon.
Eddig 160 ezer iskolás jutott minden nap iskolatejhez a program segítségével.
Idén számítások szerint legalább 30 ezerrel többnek jut a támogatás növelése miatt.
Ebben az évben már a tejfeldolgozók is pályázhatnak a pénzre.
Az Egertej már be is nyújtotta igényét.
Almási Csaba gazdasági igazgató-helyettes azt mondja: így könnyebben jutnak majd a pénzükhöz.
Ugyanis korábban előfordult, hogy az iskolafenntartó önkormányzat késett a kifizetéssel.
A szaktárca arra számít, hogy az adminisztratív könnyítés miatt többen kapcsolódnak a programba mondta Feldman Zsolt helyettes államtitkár.
Ha év közben elfogyna a pénz, és további igény van rá, a rendelkezésre álló 800 millió forintot kiegészítik mondta a helyettes államtitkár.
Forrás: MR
2011-01-08 13:19:49
Martonosi János
Eddig több mint négyezeren igényelték a magyar állampolgárságot
2011-01-08 13:26:06
Kodácz Csengele
Pénztárgép használók figyelem!
Pénztárgép tulajdonosok és használók számára fontos és hasznos tanácsokat osztott meg a Rádió 7 Családi magazinjában Varga Balázs, az Irodagép 2000 Plussz kft. ügyvezetője.
A 2010. január 1. és december 31. közötti időszakban használt, vagy akár tartalékként rakatárban álló pénztárgépekből az adott évre vonatkozóan az adómemóriából a forgalmat ki kell olvasni mondta Varga Balázs.
Ennek az intervallumnak a forgalmát a pénztárgép egy összefüggő pénztárszalagra kinyomtatja, amelyet meg kell őrizni.
Fontos, hogy a pénztárgépek éves zárását szakember végezze, hiszen a felhasználó nem tudja, hogy mely adatokat kell beírni a pénztárgépnaplóba, amelyeket akár, adóellenőrzéskor el is kérhetnek.
A művelet 15-20 percet vesz igénybe.
A szakember szerint azok, akik még nem záratták le gépüket, nem késtek még el vele, azonban februárban legkésőbb tegyék meg!
Az Irodagép 2000 Plussz Kft. ügyvezetője elmondta, pénztárgépvásárlásnál mely szempontokat kell figyelembe venni.
Elsőként nagyon fontos, hogy ne feltétlenül az ár alapján döntsünk.
Pénztárgépet akár 55 ezer forintért is vásárolhatunk, azonban lehet, hogy a későbbiekben nem felel meg számunkra egy ilyen kategóriájú alapgép.
Figyelembe kell venni azt, hogy mekkora forgalomra számíthatunk üzletünkben.
Ha forgalom nagynak ígérkezik, akkor célszerűbb egy drágább, ám gyorsabb pénztárgép mellett döntenünk.
Döntés előtt azt is meg kell vizsgálni, hogy milyen funkciókkal bővíthető a berendezés: például számítógéphez, mérleghez lehet -e csatlakoztatni.
Minden pénztárgépet ellátnak egy pénztárgépszerviz által kibocsátott pecséttel.
Ennek a pecsétnek az épségét mindenképpen őrizni kell!
A szakember a műsorban azt is elárulta, a legtöbbször emberi figyelmetlenség következtében romlanak el a pénztárgépek: például akkor, amikor szórakozóhelyeken a pénztárgép felett adják ki az italokat.
Kodácz Csengele
2011-01-08 13:33:27
Martonosi János
Fitnesztermekben és szakboltokban ellenőrzött a fogyasztóvédelem
Az étrendkiegészítők jelölését ellenőrizte a közelmúltban több hatóság Békés megyében.
A vizsgálódást az elmúlt hónapokban megszaporodott panaszok indokolták.
Kidobott pénznek tartotta egy békéscsabai nyugdíjas a fogyasztószerre költött súlyos ezreket.
Mivel a mérleg egy hónap után nem mutatott változást, nem esett kétségbe, hiszen a forgalmazó ősszel azzal biztatta, ha 30 napon belül nem használ, visszakapja az árát.
- Felhívtam a megadott telefonszámot, ám a készülék egy dunántúli könyvesboltban csörgött.
Ezután a dobozon látott címre elpostáztam a terméket, ám nemsokára visszakaptam a küldeményt.
Oda a tizenhatezer forintom, s még a kétezer forintos postaköltséget is én fizettem - kesergett nemrég a Békés Megyei Kormányhivatal Fogyasztóvédelmi Felügyelőségének ügyfélszolgálatán a férfi.
Szebegyinszkiné Uhrin Mária megbízott felügyelőség-vezető szerint ennek az egy esetnek is több tanulsága van, például a férfi nem őrizte meg az átvétel papírját, a számlára írt címre kellett volna visszaküldenie, a határidővel sem lett volna szabad kivárni a kereskedő által vállalt harminc napot.
Bár a vásárlók a reménybeli hatásra összpontosítanak, egyáltalán nem mindegy, milyen jelöléssel látják el a gyártók, forgalmazók az étrendkiegészítőket.
Utóbbira összpontosított a közelmúltban három hatóság, köztük a fogyasztóvédelem közös ellenőrzése, amely a potencianövelésre, mellméretnövelésre, vércukorszint-csökkentésre, teljesítményfokozásra, testsúlycsökkentésre ajánlott termékekre terjedt ki.
Megyénkben az előbb sorolt első három terméket vizsgálták, fitnesztermekben, illetve szakboltokban fordultak meg a felügyelők.
- A termék jelölése nem engedélyezett, ha konkrét betegséggel összefüggésben megelőző, gyógyító, vagy kezelő hatást tulajdonít a szernek - mondta a megbízott vezető.
Például tiltott jelölés, ha a terméken azt olvassuk, hogy napi fogyasztása megelőzi a bélrák kialakulását.
- A vásárlók többsége a reklámoktól kap kedvet, hogy kipróbálja ezeket a szereket.
Többen interneten rendelnek, aki szaküzletben vásárol, az szóbeli tájékoztatást is kap - mondta Bartyik Edit, egy békéscsabai gyógynövénybolt vezetője.
Forrás: beol
2011-01-08 14:11:39
Kodácz Csengele
Amikor tényleg a gyermek számít
Egy kapcsolat befejezése, vagy egy házasság felbontása nem könnyű egyik fél számára sem.
Ha gyermek is született, akkor pedig különösen körültekintőnek kell lenni, hogy lehetőleg minél kisebb mértékben érezze meg a szülők közötti feszültséget.
A Rádió 7 Családi magazinjában Feketéné dr. Szemző Margit jogásszal beszélgettünk a gyermekelhelyezésről, a gyerektartásról és a kapcsolattartásról.
Gyermek nemcsak házasságból, alkalmi kapcsolatból és élettársi kapcsolatból születhet így a gyermek elhelyezésével kapcsolatos szabályok rájuk is érvényesek.
Az anya és az apa eldönthetik, hogy kinél maradjon a gyerek.
Amikor nem tudnak közös megegyezésre jutni, akkor a bíróság dönt.
A családi jog a gyermeket helyezi a középpontba, vagyis a kiskorú gyermek érdekeinek figyelembevételével jár el a bíróság.
Szükség esetén gyermekpszichológust is bevonva, az általa írt szakvélemény alapján döntik el, hogy kinél helyezzék el a gyermeket.
Fontos, hogy a 14. életévét betöltött gyermek elhelyezésével kapcsolatos döntés csak az egyetértésével hozható, kivéve, ha az általa választott hely az érdekeivel ellentétes.
A bíróság körültekintően dönt, megvizsgálja azt is, hogy a különvált szülők új partnerkapcsolataival milyen viszonyt ápol a kiskorú ha ez a viszony nem kielégítő, akkor a bíróság a másik fél javára dönthet.
Elképzelhetőek olyan esetek is, amikor a bíróság egy harmadik személy, vagy átmeneti illetve tartós állami gondozás mellett dönt.
Harmadik személy mellett kizárólag a harmadik személy belegyezésével dönthet.
Mindkét esetben akkor jár el így a bíróság, ha egyik fél sem tudja szülői kötelességét teljesíteni.
Vagyis sem az apánál, sem az anyánál nem biztosított a gyermek értelmi és erkölcsi fejlődése.
A gyermektartás mértékét a bíróság határozza meg.
A meghatározott összeg különös esetekben kiegészíthető.
Példaként említető az a gyermek, aki tehetsége lévén valamilyen hangszeren játszik és hangszer vásárlására, vagy beteg gyermek esetében gyógykezelés, vagy gyógyszer vásárlása miatt, szükség van tartásdíjon felüli összegre.
Az ilyen esetekben kötelezhetik a felet rendkívüli tartásdíjfizetésre a havi apanázs mellett.
Ha a kötelezett fél már hosszú ideje nem mutat hajlandóságot a tartásdíj megfizetésére, büntetőeljárás indítható ellene, s a bíróság ítélete kötelezheti a díj utólagos megfizetésére.
A gyermekfelügyelet eldöntése és a tartásdíj mértékének megszabása mellett fontos a kapcsolattartás módjának megállapítása is, hiszen a gyermeknek joga, hogy különélő szülőjével személyes és közvetlen kapcsolatot tartson fent.
A különélő szülő részéről ez azonban nem csak jog, hanem kötelesség is egyben, csakúgy, mint a másik szülő részéről az, hogy a zavartalan kapcsolattartást lehetővé tegye.
Kodácz Csengele
2011-01-08 16:46:30
promenad.hu
Tovább nőtt az elöntött terület nagysága az Alsó-Tisza vidékén
A gyors felmelegedés következtében tovább nőtt a belvizes terület nagysága az Alsó-Tisza vidéken, a becslések szerint 844 négyzetkilométer van víz alatt - tájékoztatta a regionális vízügyi igazgatóság központi védelemvezető-helyettese szombaton az MTI-t.
Az Alsó-Tisza Vidéki Környezetvédelmi és Vízügyi Igazgatósághoz (Atikövizig) tartozó nyolc belvízvédelmi szakaszból ötön harmad-, hárman másodfokú belvízvédelmi készültség van - mondta Borza Tibor.
Huszonnyolc szivattyútelepen és az öt helyre ideiglenesen telepített tizennégy szivattyún naponta 3,7 millió köbméter vizet emelnek át a főgyűjtőkbe.
A védekezésben 233 fő vesz részt.
Az igazgatóság területén negyven településen első- vagy másodfokú helyi vízkár- elhárítási készültség van érvényben, a legrosszabb a helyzet Csongrádon, Pálmonostorán Kunszentmártonon és Csanyteleken, ahol harmadfokú készültség mellett védekeznek.
Tátrai János, a Csongrád Megyei Katasztrófavédelmi Igazgatóság sajtóreferense az MTI-nek elmondta: Csanyteleken szombaton a belvíz miatt kidőlt egy lakóépület fala.
A házban hárman laktak, elhelyezésükről az önkormányzat gondoskodik.
A megyében így tizennyolcra nőtt a kitelepítettek száma, a belvíz miatt hat településen összesen nyolc ingatlan vált lakhatatlanná - tudatta az őrnagy.
A közelmúltban 2000 januárjában volt a legmagasabb, 1080,5 négyzetkilométernyi az elöntött területek nagysága az Atikövizig területén. forrás: MTI
2011-01-08 16:50:35
promenad.hu
Szalehi: Irán képes nukleáris fűtőelemeket előállítani
Irán képes nukleáris fűtőelemeket előállítani egy olyan eljárással, amelyről a Nyugat azt állította, hogy annak Teherán még nincs a birtokában - jelentette ki szombaton Ali Akbar Szalehi, az iráni atomenergia-ügynökség ideiglenes vezetője.
Iszfahánban nukleáris üzemet hoztak létre, hogy fűtőelemeket gyártsanak - mondta Szalehi a Farsz iráni hírügynökségnek.
Szalehi hangoztatta, hogy az iszfaháni üzem építésének befejeztével Irán azok közé az országok közé emelkedett, amelyek képesek a fűtőelemek, fűtőrudak gyártására.
Irán eddig a fűtőelemeket Oroszországból szerezte be.
Szalehi, aki az ország egyik alelnöke is, megerősítette, hogy a nukleáris téren elért eredményeket annak a nyugati politikának köszönhetik, amelyet Iránnal szemben folytattak.
" Valójában a nyugati akciók következménye, hogy eljutottunk erre a színvonalra " - tette hozzá.
Tavaly novemberben Szalehi arról számolt be, hogy országa 2011 szeptemberére képes lesz fűtőelemet előállítani a teheráni kutatóreaktor számára.
Irán legfőképpen a fűtőelemek gyártásával akarja igazolni a húsz százalékosra dúsított urán előállítását, amit tavaly februárban kezdett meg nyugati figyelmeztetések ellenére.
Teherán váltig állítja, hogy nukleáris programja nem katonai rendeltetésű, békés célú, amiben viszont a Nyugat kételkedik.
Nyugati országok azt is állították, hogy Irán nincs birtokában olyan technológiának, amivel képes lenne uránkészletét húsz százalékos közeli mértékre dúsítva fűtőelemmé alakítani és a múlt század hetvenes éveiben az amerikaiak által épített kutatóreaktorban felhasználni.
Az ENSZ Biztonsági Tanácsa több határozatot hozott az iráni urándúsítás befagyasztására. forrás: MTI
2011-01-08 16:55:08
promenad.hu
Schmitt: önkéntes az, amit érdek nélkül teszünk
Önkéntes az, amit érdek nélkül teszünk - mondta Schmitt Pál köztársasági elnök az önkéntesség európai évének alkalmából rendezett nyitó konferencián szombaton Budapesten.
Az államfő kiemelte: a sokszor kárhoztatott anyagiasság mellett az emberiség örök erényeként megmaradt bennünk a késztetés, hogy viszonzás nélkül is segítsünk.
Hozzátette: az Európai Bizottság becslései alapján az önkéntesség akár 3-5 százalékkal is hozzájárulhat az Európai Unió GDP-jéhez, így szavai szerint az önkéntességnek a gazdasági fejlődésre gyakorolt hatása sem hanyagolható el.
Véleménye szerint az önkéntesség legnagyobb titka, hogy közösséget feltételez, szavai szerint önkéntesnek lenni csak másokkal együtt, másokért lehet.
Felidézte, hogy az ENSZ 2001-ben hasonló tematikus évet szervezett.
Schmitt Pál azt hangsúlyozta: az elvből, szeretetből, elhivatottságból, ellenszolgáltatás nélkül végzett munka természetéből fakad, hogy a hétköznapokon rejtve marad.
Az államfő elmondta: egy 2010 májusában készített Eurobarometer-tanulmány szerint tízből három európai aktívan vállal önkéntes munkát.
Az Európai Bizottság becslései alapján az önkéntesség akár 3-5 százalékkal is hozzájárulhat az Európai Unió GDP-jéhez, így az önkéntességnek a gazdasági fejlődésre gyakorolt hatása sem hanyagolható el.
Hangsúlyozta azt is, Magyarországon több mint 1500 hivatalosan bejegyzett önkéntesekkel dolgozó szervezet működik.
Véleménye szerint valahányszor rendkívüli helyzetek adódnak, ez a szám nem tűnik soknak.
Schmitt Pál beszélt arról is, hogy a magyar oktatásban ma az a határozott terv, hogy a 15-18 évesek tantervében szerepeljen az önkéntesség kipróbálása.
A köztársasági elnök megemlítette, hogy felesége naponta vállal jószolgálati, emberiességi, önkéntes munkát, amitől szavai szerint boldog és derűs.
Az önkéntesség úgy gyógyít közösségi, társadalmi bajokat, hogy közben az egyén lelki egészségét is karbantartja - emelte ki. forrás és teljes cikk: MTI
2011-01-08 17:05:25
promenad.hu
Ütésváltás lett az italozás vége
Tettleg bántalmaztak egy 19 éves ballószögi férfit.
Nyomozást rendeltek el egy 19 éves és egy 17 éves ballószögi, valamint egy 19 éves kecskeméti férfi ellen, akik péntek este egy kadafalvi presszóban egy 19 éves ballószögi férfival szóváltásba keveredtek, majd tettleg bántalmazták.
A sértett a bántalmazás következtében nyolc napon belül gyógyuló, könnyű sérülést szenvedett. forrás: mno.hu
2011-01-08 17:19:28
promenad.hu
Újra kellett nyomtatni egy Bács-Kiskun megyei kisebbségi listát
Bács-Kiskun megyében szombaton délelőtt újra kinyomtatták és eljutatták a 43 érintett településre a cigány kisebbség területi listás szavazólapjait, így minden akadály elhárult a vasárnapi választás előtt - közölte a Bács-Kiskun Megyei Területi Választási Iroda.
Az eljárásra azért volt szükség, mert az Országos Választási Bizottság (OVB) péntek esti ülésén visszavette a listára az egyik korábban arról törölt jelöltet.
A jelöltet azért törölte január 4-én a megyei választási bizottság, mert az érintett Kolompár László Lungo Drom-os jelölt szerint valaki a nevében hamis nyilatkozatot tett.
A jelölt a területi választási bizottság elsőfokú döntése ellen az OVB-hez fordult jogorvoslatért.
Fellebbezésében azt közölte, hogy a nevében küldött visszalépési szándék nem fedi a valóságot, és a nyilatkozat nem tőle származik, azt nem is ő írta alá.
(A jelölt személyesen vitte be az OVB-hez a feljelentést, és azt szóban is megerősítette.)
Kolompár László ezért azt kérte az OVB-től, hogy a Lungo Drom listáján korábban meghatározott sorrendet és a helyét állítsa vissza.
Az OVB pénteki ülésén helyt adott a fellebbezésnek; megváltoztatta a területi választási bizottság döntését, és Kolompár Lászlót " visszavette " a lista eredeti helyére.
Az OVB döntött arról is, hogy az ügyben büntetőfeljelentést tesznek okirat-hamisítás miatt.
A döntés ellen a Legfelsőbb Bírósághoz lehet fordulni jogorvoslatért, ennek azonban nincs halasztó hatálya. forrás: mr1.hu
2011-01-08 17:32:17
promenad.hu
Láncon tartották, de nem kínozták Papp Istvánt
2011-01-08 17:41:31
promenad.hu
Fellegi Tamás szerint a médiatörvény " rendben van ": a jogszabályt nem, hanem annak kommunikációs kezelését rontották el, különösen a törvény elfogadása körüli időszakban.
A nemzeti fejlesztési miniszter ezt azután nyilatkozta szombaton az MTI-nek, hogy a brit hetilap, az Economist véleményblogja - magyar hírportálok ismertetése szerint - azt írta: az egyik magyar miniszter egy protokollvacsorán a desszertnél vulgáris kifejezést használva azt mondta a külföldi újságíróknak, hogy elrontották a médiatörvényt.
Az esetet közzétevő Economist véleménybloggere elfogadta a miniszter magyarázatát.
Szombat kora délután az Economist említett blogja egy újabb bejegyzést tett közzé, amelyben az olvasható, hogy a magyar miniszter megkereste az újságírót, hogy elmagyarázza neki: ő csak arról beszélt, ahogyan a kormány prezentálta az ügyet, továbbá a törvény időzítéséről és arról, hogy nem mérték fel kellően, milyen hűhót vált ki Európa többi részén.
A tárcavezető továbbra is kitart a törvény szükségessége és annak lényege mellett.
" Elfogadom a magyarázatát " - írja a brit lap újságírója.
Fellegi Tamás ezzel összefüggésben korábban az MTI-nek kifejtette: csütörtök este egy budapesti étteremben vacsorát adtak a Brüsszelből érkezett újságíróknak.
A rendezvény maga két részből állt, egy sajtóértekezletből és a vacsorából.
Az értekezleten alapjában véve a magyar EU- elnökségről volt szó, majd a vacsoraasztalnál szóba került a médiatörvény is, amellyel kapcsolatban az újságírók számos kérdést megfogalmaztak.
A tárcavezető szerint nagyon őszinte, nyílt beszélgetés volt, amelynek során az újságírók több ponton ellenvéleményt fogalmaztak meg, ő azonban megismételte, amit Orbán Viktor kormányfő aznap délelőtt már elmondott a nemzetközi sajtó előtt az ügyben.
(A miniszterelnök kijelentette: a médiatörvénnyel kapcsolatban Magyarország az Európai Unió bármilyen eljárását elfogadja, hiszen tagja az EU- nak, viszont ragaszkodik a diszkriminációmentességhez.)
A beszélgetés során - folytatta Fellegi Tamás - elhangzott az a kérdés is, hogyha ennyire pozitív az álláspontja a médiatörvényről, hogyan alakulhatott ki a mostani helyzet.
Erre válaszul a miniszter - mint felidézte - azt mondta: a médiatörvény szerinte rendben van, amit " nagyon csúnyán elrontottunk, az gyakorlatilag ennek a kommunikációs kezelése volt.
(...)
Nem voltunk elég ügyesek, aktívak abban, hogy ne hagyjuk ebbe a háborús logikába belecsúszni a kérdést ".
Véleménye szerint különösen a médiatörvény elfogadása körüli időszak hetében nem voltak elég aktívak.
" Nem a médiatörvényt rontottuk el, hanem a helyzet kezelését abban a fázisban " - tette hozzá, megjegyezve, hogy szerinte nem tettek meg mindent azért, hogy megfelelően ismertessék a szándékaikat.
Ehhez képest az, ami megjelent az Economist véleményblogjában, azt a látszatot kelti, " mintha én a vacsora elején még támogattam volna a médiatörvényt, majd a vacsora végére, mire elértünk a desszertborhoz, már azt mondtam, elrontottuk.
Ez nem igaz " - jelentette ki a fejlesztési miniszter. forrás: MTI
2011-01-08 17:52:02
promenad.hu
Egymillió hektár földet nem lehet megművelni
2011-01-08 18:38:39
Antal Sándor
Gera parádé Angliában
A csereként beálló Gera Zoltán góllal és gólpasszal vette ki a részét a Fulham győzelméből: a londoniak 62-re nyertek a harmadosztályú Peterborough ellen az FA-kupa harmadik fordulójában, ezzel bejutottak a sorozat legjobb 32 csapata közé.
Gera Zoltán együttese, az élvonalbeli Fulham hazai pályán fogadta a harmadosztályú Peterborough-t, és a londoniaknak nem okozott gondot a papírforma érvényesítése: 62-re ütötték ki riválisukat.
A magyar válogatott középpályás a kispadon kezdte a mérkőzést, de a második félidőre pályára küldte edzője, és ő góllal és gólpasszal hálálta meg a bizalmat: a 66. percben Jonathan Greening beadását fejelte a kapuba öt méterről.
A hajrában aztán szerepet cserélt Gera és Greening: a 89. percben a magyar játékos volt az előkészítő, az angol pedig a befejező.
A Fulham sikeréből oroszlánrészt vállalt Diomansy Kamara, aki mesterhármassal vétette észre magát.
FulhamPeterborough (III.) 62 (Kamara 32., 59., 76., Etuhu 45+1., Gera 66., Greening 89., ill. Tomlin 71., McCann 86. 11-esből) Megosztom!
|
2011-01-08 19:04:04
Antal Sándor
Lábon lőttek egy vadászt
Súlyos sérülést szenvedett egy fiatal vadász, akit lábon lőttek egy vadászaton szombaton délután a Vas megyei Szemenye község határában.
A fiatalembert a mentők a Vas Megyei Markusovszky Kórházba szállították, az esettel kapcsolatban a Vasvári Városi Rendőrkapitányság nyomozást rendelt el.
A férfi sérülése súlyos, nem életveszélyes, továbbra is kórházi ellátásra szorul.
Forrás: MTI Megosztom!
|
2011-01-08 19:28:01
Antal Sándor
A január 1-jén hatályba lépett földgázár-szabályozás bevezeti a nagycsaládosokat megillető kedvezményt, amelyet a három vagy annál több gyermeket nevelő család, illetve nevelőszülő vehet igénybe; a kedvezmény mértéke három gyermekig 200 köbméter per év gyermekenként, a negyedik gyermektől pedig gyermekenként 300 köbméter per év - közölte a Nemzeti Fejlesztési Minisztérium szombaton.
Bencsik János államtitkára az MTI-nek elmondta: a támogatás mértéke menet közben változott, az első tervek szerint ugyanis 150-200 köbméter kedvezmény járt volna gyermekenként.
Ezen az elképzelésen azért változtattak, mert a Nagycsaládosok Országos Egyesülete elvégezte azokat a kiegészítő számításokat, amelyekkel hitelt érdemlően bizonyította, hogy a gyermekenkénti 150 köbméter a nagycsaládosok alig negyedét hozta volna kedvezményes helyzetbe.
A módosítással azonban megközelítőleg a nagycsaládosok mintegy fele a kedvezményes első kategóriás, " befagyasztott " áron tudja majd venni a földgázt - tette hozzá.
A minisztérium tájékoztatása szerint az önálló felhasználási hellyel, fogyasztásmérővel rendelkező nagycsaládos háztartás a kedvezményt " természetben " kapja meg, azaz a kedvezményes árú 1.200 köbméternyi gáz növekszik meg a kedvezmény szerinti mennyiséggel.
Ez azt jelenti, hogy például abban a családban, ahol három gyermek van, 1.800 köbméterig a moratórium alá eső áron tudják vásárolni a gázt - magyarázta Bencsik János.
Az önálló számlával, fogyasztásmérővel nem rendelkező lakásokból álló lakóépületben (társasházban) élő nagycsaládos háztartás a fenti kedvezményt a társasház számlájában érvényesített - a gyermekenkénti mennyiségnek megfelelő - mértékű pénzbeli kedvezmény formájában veheti igénybe.
A kedvezménynek a családhoz való eljuttatásáról a közös képviselő köteles gondoskodni a szociális gázár-támogatási rendszerben megszokottakhoz hasonló módon.
A nagycsaládos kedvezményre vonatkozó jogosultságot a Magyar Államkincstár kérelemre határozatban állapítja meg.
A kedvezmény idén januártól jár majd a nagycsaládos fogyasztóknak - közölte az NFM, hozzátéve, hogy az igénylőlapokat az államkincstár január 15-ig postai úton juttatja el az érintett nagycsaládos fogyasztókhoz, akik a kérelmet 2011. február 28-ig nyújthatják be a Magyar Államkincstár területileg illetékes igazgatóságaihoz.
A kedvezmény megállapításáról az államkincstár 2011. március 31-ig fogja értesíteni a jogosultakat, akiknek a támogatás 2011. január 1-jétől visszamenőlegesen jár.
Bencsik János reagált az Energiaklub gyorsjelentésére és a Népszabadságban szombaton megjelentekre is.
A napilap arról írt, hogy " minisztériumi tisztázás híján " szakértőik megerősítették: a kormány bejelentéseivel ellentétben januártól nem hét, hanem két gázársáv lesz.
Évi 1.200 köbméter alatt a díj nem változik, e felett 1216 százalékkal nő.
A jóval alacsonyabb kormányszámok statisztikai súlyozás eredményei - olvasható a Népszabadságban.
Bencsik János államtitkár azt mondta: az alapvető különbség, hogy az Energiaklub és a Népszabadság gázdíjról beszél, ők pedig gázárról, a fogyasztó ugyanis az utóbbit fizeti ki, ami két tételből áll össze.
Egyrészt az alapdíjból, amelyet mindenkinek fizetnie kell, aki mérőórával rendelkezik; ennek mértéke nem változik.
Másrészt pedig a gázdíjból.
Miután az alapdíj nem változik, ezért a lap által többé-kevésbé helyesen számolt gázdíj a végső gázfogyasztási árban alacsonyabb emelkedéssel jelenik meg, és az megegyezik az NFM korábban nyilvánosságra hozott tájékoztatási adataival - közölte.
Emlékeztetett: 1.200 köbméterig érvényben marad a gázár-moratórium.
E felett ugyan van áremelkedés, de az ebbe a kategóriába eső fogyasztók által felhasznált első 1.200 köbméterre is vonatkozik a gázár-moratórium.
Az első 1.200 köbméteren felül vételezett gáz mennyiségétől függ, hogy nekik összességében milyen arányban emelkedik a gáz ára - tette hozzá.
Forrás: MTI Megosztom!
|
2011-01-08 19:56:34
Antal Sándor
Élre állt a Mártély
Nincs már veretlen csapat a mindszenti Tóth Ferenc Kispályás Labdarúgó Emléktornán, ugyanis a 11. játéknapon a vásárhelyi Jan-Ker legyőzte az Acélpocákat, így egyre szorosabb a tabella, melyet a mártélyiak vezetnek.
11. forduló, 2011. 01. 08. szombat Szeszfőzde Mártély Transylvania 6-2 Acélpocák - Jan-Ker 0-8 Horváth Sörkert Sógorok 7-2 Metalucon Kft. - Acélépszer Kft. 3-2 KMT Projekt - Szép Tech Kft. 4-1 1.Szeszfőzde Mártély 11 9 1 1 53 16 19 2.
Acélpocák 11 8 2 1 43 26 18 3.
Horváth Sörkert 11 8 1 2 68 31 17 4. Jan-Ker 11 7 1 3 68 30 15 5.
KMT-Projekt 11 7 1 3 66 35 15 6.
Metalucon Kft. 11 5 1 5 62 46 11 7.
Transylvania 11 4 1 6 30 42 9 8.
Szép-Tech Kft. 11 2 0 8 28 36 4 9.
Acélépszer Kft. 10 1 0 9 23 52 2 10.
Sógorok 11 0 0 11 10 137 0
2011-01-08 22:39:51
Antal Sándor
Ön nyert a lottón?
Szombaton kihúzták az ötös lottó idei első játékhetének nyerőszámait.
Nézze meg, hogy Ön -e az újdonsült milliomos?
Nyerőszámok: 5, 30, 55, 70, 85 Öt találatos: nem volt.
Négy találatos: 43darab nyereménye: 1 138 755 forint Három találatos: 2 732 darab nyereménye 18 980 forint Kettő találatos: 68 153 darab nyereménye: 1 480 forint Megosztom!
|
2011-01-09 03:56:14
Kokovai Péter
A négy évszakot is eltáncolták a bethlenesek
A hódmezővásárhelyi báli szezont idén is a Bethlen Gábor Református Gimnázium diákjai nyitották meg.
A Hódtói Sportcsarnokban 57 pár járta a nyitótáncot január 8-án este, a vacsorát követően pedig a kistestvérektől a nagyszülőkig minden korosztály képviseltette magát a parketten.
Miután dr. Kádár Péter igazgató megadta az engedélyt, 57 pár adta elő a Baranyi Anett és Tóth Krisztina által betanított koreográfiát.
A bécsi keringőt követően Vivaldi muzsikájára az Évszakok táncát mutatták be, majd bacha tangó következett, és a nyitótáncot a Városi Fúvószenekar kíséretével előadott csárdás koronázta meg.
A vacsora idejére ugyan kiürült a táncparkett, de amint a desszert eltűnt a tányérokról, az asztalok által közrefogott üres négyszög megtelt.
A Wurlitzer és Tequila Zenekar gondoskodott a talpalávalóról.
A táncolók között minden korosztály képviseltette magát, csak a nemek közötti megoszlás volt kissé egyenetlen, a szebbik nemet többen képviselték.
Dr. Kádár Péter elárulta, hogy lányokkal szépen el vannak látva, fiúkból van némi hiány, ezért az alsóbb évfolyamokat is mozgósították, hogy senki ne maradjon partner nélkül a nyitótáncban.
A gimnázium igazgatója szerint a diákok felnőttek a feladathoz, és igazi hölgyekként és urakként tudtak megjelenni a táncparketten.
Karasz Anita is kivette a részét a sikeres produkcióból.
Mint mondta, ahhoz képest, hogy mindössze 3 hónapjuk volt a felkészülésre, egész jól sikerült a lépéseket elsajátítaniuk.
Számára a bacha tangó jelentette a legnehezebb feladatot, de persze ezzel is sikerült megbirkózni.
A 12.
B-s Gheorghita Zsófia kedvence a csárdás volt.
` Ez a tánc a jókedvről és a vidámságról szól, ahogy a bál is` fogalmazott.
Márta Barbarát és Nagy-György Ágnest egy barátnőjük hívta meg, akinek a nővére volt nyitótáncos.
A két lány a szegedi Tömörkény Gimnáziumba jár, és mindketten szeretik a népi táncokat, de az est során a modernebb mozgáskultúra sem jelentett gondot számukra, nem sokat haboztak, amikor megszólalt a zene.
A szezonnyitó bál idén is nagy tömeget vonzott.
Este 10 óra után is folyamatosan érkeztek a bálozni szerető fiatalok a sportcsarnokba.
Kokovai Péter
2011-01-09 06:20:38
Nagy Ágnes
Közlekedési információk a Dél-Alföldről
2011-01-09 06:46:01
Nagy Ágnes
Borús tél és tavaszias napsütés is lesz vasárnap
Vasárnap a déli, délnyugati megyékben ismét 10 fok fölé melegszik a levegő, északon ettől több fokkal elmarad a hőmérséklet.
Nyugaton és délen több helyen felszakadozik a felhőzet, míg északon továbbra is sok lesz a felhő.
Az olvadás és a jövő héten érkező esők miatt kritikussá válhat a belvízveszély.
Az ország nagy részén hosszabb-rövidebb időre kisüt a nap, csapadék nem valószínű.
A legtöbb napsütés a déli, délnyugati határszélen várható.
Az északi és északkeleti megyékben ugyanakkor gyakran borús idő lesz, itt kisebb eső, záporeső is kialakul.
A délies szél a Dunántúlon időnként megerősödik, de élénk széllökések a középső megyékben is várhatók.
A hőmérséklet csúcsértéke általában 6, 13 fok között, az Északi-középhegység térségében 3, 5 fok körül alakul.
Fronthatás nem érvényesül, de az átlagosnál több fokkal enyhébb időben csökkenhet a koncentráló képesség, megnövekedhet az alvásigény.
Egyúttal növekszik a vírusfertőzések esélye, hiszen az enyhe, párás idő kedvez azok terjedésének.
Forrás: Origo
2011-01-09 07:01:16
Nagy Ágnes
Hol tankoljak ma?
Továbbra is csúcson van mindkét üzemanyagfajta ára: a benzin átlagára 361, míg a gázolajé 351 forint.
Régiónk aktuális üzemanyagáraiért kattintson tovább!
Maroslele, Külterület 95-ös benzin: 363.9 gázolaj: 354.9 Szeged, Dorozsmai út 95-ös benzin: 355.9 gázolaj: 346.9 Sándorfalva, Csúzdi dűlő 95-ös benzin: 350.0 gázolaj: 343.0 Bordány, Kossuth Lajos út 95-ös benzin: 349.9 gázolaj: 332.9 Hódmezővásárhely, Szántó Kovács J. út 95-ös benzin: 357.9 gázolaj: 351.9 Hódmezővásárhely, Kutasi út 95-ös benzin: 355.9 gázolaj: 346.9 Balástya: 95-ös benzin: 355.9 gázolaj: 348.9 Szeged, Budapesti út 1.
Sz. Feltáró út 95-ös benzin: 347.2 gázolaj: 338.7 Sándorfalva, Szent János major 95-ös benzin: 352.0 gázolaj: 345.0 Deszk, Felszabadulás u. 95-ös benzin: 352.9 gázolaj: 344.9 Székkutas, Erkel F. u 95-ös benzin: 353.0 gázolaj: 344.0 Mórahalom, Röszkei út 95-ös benzin: 354.9 gázolaj: 339.9 Szentes, Attila út 95-ös benzin: 358.9 gázolaj: 345.9 forrás: holtankoljak.
hu
2011-01-09 07:17:32
Nagy Ágnes
Kidőlt a ház egyik fala
Újabb házfal dőlt ki a belvíz miatt.
Ezúttal Csanyteleken, a Pusztaszeri utcában.
Képünk illusztráció!
Vertfalú, több évtizedes ház utcára néző része omlott ki szombat délelőtt.
A házban tartózkodó idős nő nem sérült meg, ingóságait a tűzoltóság, a polgárőrség segítségével az udvarra és a szomszédokhoz menekítették.
Az öreg háznak teljesen felázott a fala pedig nem a vízzel láthatóan elöntött környéken állt, ugyanis a vertfalú ingatlanok többsége szigetelés nélkül készült.
A kapillárisokon felszivárgó víz a kemény fagyok alatt kitágult, szétrepesztve a házfalat.
A helyszínre sietett Forgó Henrik, Csanytelek polgármestere, aki azonnali intézkedést ígért.
A házban élőket egy önkormányzati ingatlanban helyezték el.
Forrás: MNO
2011-01-09 07:33:17
Nagy Ágnes
A fogyókúra során szinte mindenki elköveti ezeket a hibákat
A fogyókúra sikere nagyon sok tényezőn múlik, és néhány alaphibát szinte mindenki elkövetett már.
Lássuk, mik is ezek!
1. Ne remélj azonnali megoldást!
Ha rekordsebességgel akarsz lefogyni azért, mert valami szuper reklámot láttál, és pár kapszula sok-sok mínusz kilót ígér, sajnos nem fog menni.
Hirtelen felindulásból sose fogj neki, mert először fejben kell eldönteni és rákészülni, hogy leadod a súlyfelesleged.
Azonnali megoldás nem létezik, ráadásul minden egyéb energia befektetés nélkül.
2. Ne hagyd ki a szervezeted felkészítését!
Ha valaki szeretne megszabadulni a súlyfeleslegtől, akkor nem is fogyókúrát kell tartania, hanem életmódot váltani.
Ezt a döntést először komolyan el kell határozni, majd pedig fel kell készíteni a szervezetet.
A túlsúlyosak ugyan általában sokat esznek, de az összetevők nincsenek egyensúlyban, ételeik főként szénhidrátot és zsírt tartalmaznak; a vitaminok és a fehérjék pedig nem megfelelő mennyiségben kerülnek be a szervezetükbe.
3. Drasztikusan ne vonj meg magadtól semmit!
A drasztikus fogyókúra sokszorosan megbosszulja magát!
Ha például úgy döntesz, hogy egyáltalán nem eszel szénhidrátot, akkor néhány nap alatt viszonylag gyorsan megindul a súlycsökkenés, ám a szervezeted nem bírja sokáig a megvonást,` fellázad " és` követeli " a szénhidrátot.
Ekkor habzsolni kezded a korábban megvont ételeket, és végül nem lesz sikerélmény, mert a leadott kilók azonnal visszaszaladnak.
4. Kerüld el a jojó effektust!
A jojó effektus épp a drasztikus megvonás miatt alakul ki, aminek egyik hátulütője, hogy kudarcélményt okoz, tehát lelkileg negatív irányba visz.
Ám a másik, sokkal fontosabb hátránya, hogy a szervezetednek nagyon rosszat teszel.
Felborítod a korábban megszokott rendszert, ettől a tested ide-oda kapkod.
5. Ne hagyd befejezetlenül a fogyókúrát!
A sikeres fogyókúra kulcsa, hogy ne csak lefogyni, hanem életmódot váltani akarj, amelyben nagy szerepet kap a mozgás és a kiegyensúlyozott étrend.
Akkor tudod hatékonyan leadni a fölösleget, ha először felkészíted a szervezeted, majd kevesebb szénhidrátot viszel be (de nem vonod meg teljesen!), végül pedig - ha elérted a kitűzött célt - nem kezded el azonnal habzsolni a fogyókúra során minimális mennyiségben fogyasztott ételeket, vagy a csökkentett szénhidráttartalmú étkek helyett a teljes szénhidráttartalmúakat.
Fokozatosan kell visszaállítani a szervezetet, ám nem a korábbi, féktelen` dőzsölésre ", hanem egészségesebb étkezési szokásokra!
Forrás: hir6
2011-01-09 07:40:34
Nagy Ágnes
Indul a fenyőjárat Orosházán is!
Január 10-től a díszektől megfosztott fenyőket elszállítja a Városüzemeltetési Zrt. fenyőjárata.
Január 6-án van vízkereszt, ami a karácsonyi ünnepkör zárása.
Hagyományosan ezen a napon bontjuk le a karácsonyfákat, és a díszek visszakerülnek a dobozokba.
De mi lesz a karácsonyfák sorsa?
A Városüzemeltetési Zrt. részéről Magon Péter kertészmérnök elmondta, hogy január 10-től, hétfőtől indul a fenyőjárat.
A Városüzemeltetési Zrt. külön járművel gyűjti össze a fákat, amiket a szelektív hulladékgyűjtők, és a szemétgyűjtő edények mellé egyaránt ki lehet helyezni, lehetőleg egy kupacba.
Az összegyűjtött fenyők egy részét komposztálják, faapríték lesz belőlük, másik részét pedig tüzelőanyagként hasznosítja a zrt.
Forrás: Oroscafe
2011-01-09 07:55:02
Nagy Ágnes
Tüzifával segíti a rászorulókat az önkormányzat
Az idei télen is tűzifával segíti a dévaványai önkormányzat azokat a rászoruló családokat, akiknek nagy gondot jelent a fűtés megoldása.
A város tulajdonában lévő akácos erdőben kivágják a kiöregedett fákat.
Ezeket aztán a szociális bizottság döntése alapján osztják szét a rászorulók között.
Több száz mázsa tűzifa áll rendelkezésre erre a célra - tudtuk meg Pap Tibor polgármestertől.
Az igénylők száma igen magas, az akácból nem jut mindenkinek.
Az önkormányzat ezért más módon is próbál segíteni: tüzelőutalványokat adnak, melyek a helyi Tüzép-telepen válthatók be fára vagy szénre.
Forrás: Beol
2011-01-09 08:00:30
Nagy Ágnes
Minden idők legjelentősebb tőzsdei bevezetésére készülnek a román fővárosban miután a bukaresti börze (BVB) vezetősége több mint öt évnyi halasztás után bejelentette: a kárpótlási alap (Fondul Proprietatea FP) január 25-én debütál a román parketten.
Az alap listázása fordulópont a román tőzsde történetében, hiszen a 82 vállalatban részesedéssel és 3,5 milliárd eurós vagyonnal bíró FP papírjai várhatóan jelentős likviditás-növekedést eredményeznek a piacon nyilatkozta Stere Farmache.
A BVB elnöke hozzátette: a következő időszakban több IPO-ra is számítani lehet, annál is inkább mivel az FP érdekeltségébe tartozó 82 vállalat közül mindössze 29 cég papírjait jegyzik a tőzsdén.
A Proprietatea alapot 2005-ben azzal a céllal hozták létre, hogy kárpótolják azokat a személyeket, akiknek ingatlanjait a szocializmus időszaka alatt államosították, ám a vagyontárgy visszaadása már nem lehetséges.
Az FP tőzsdei bevezetését évek óta ígéri a bukaresti vezetés, ám annak ellenére, hogy az alap kezelésére már 2006 májusában kiírták a pályázatot a nyertes Franklin Templetonnal, csak tavaly szeptemberben vehette át az alap adminisztrálásának jogát.
Az alap papírjaival ennek ellenére eddig is rendszeres kereskedés folyt, a vásárlók rendszerint újságban feladott apróhirdetések útján találnak eladókra, a megvásárolt papírokat azután a BVB elszámolóháza regisztrálja.
Ez a rendszer azonban elsősorban a spekulánsoknak kedvezett, a több mint húsz éve kárpótlásra váró jogosultak jelentős része ugyanis elunta a várakozást és részesedését a valós ár töredékéért adta el a feketepiacon.
Az olcsón eladásra kínált FP-papírok azonban nem csak a spekulánsokat vonzották, a tőzsde elszámolóházának adatai szerint ugyanis 2010-ben a részvények jelentős részét a befektetési alapok vásárolták fel az egy lejes (egy euró 4,3 lej) névleges érték 30-60 százalékát fizetve az eladóknak.
Emellett a kárpótlási jegyeket certifikátok formájában a bécsi tőzsdén is jegyzik, piaci átlagáruk jelenleg 0,52 lej.
Az adatok szerint tavaly a FP közel 30 százaléka cserélt gazdát, az intézményi befektetők részesedése 8,7 százalékról közel 20 százalékra nőtt, miközben számuk 69-ről 176-ra emelkedett.
A listázás hírére a külföldi befektetési alapok is megjelentek a piacon például a brit Coneglen vagy a svéd East Capital az egy százaléknál nagyobb részesedéssel bíró alapok száma decemberben már ötre emelkedett, tulajdonhányaduk meghaladta a 10 százalékot.
Bár az alap többségi tulajdonosa a pénzügyminisztérium révén továbbra is a román állam maradt, részesedése 39 százalékra csökkent, miközben a közel 5300 magánszemély az FP 41,6 százalékát birtokolja.
A részvények közel nyolc százaléka a helyi iparmágnás Nicolae Malaxa örököseinek tulajdonában van.
Az állami tulajdonrész folyamatosan csökken, hiszen a kárpótlási igények feldolgozása továbbra is folyamatban van.
Bár a kárpótlási jegyek osztását december 22-én felfüggesztették, a listázást követő 60. kereskedési napon újrakezdik - ígéri a minisztérium.
A részvények 10 százalékára elővásárlási opciója van a Franklin Templetonnak is.
Az alapkezelő minden bizonnyal élni fog jogával, ezzel tartva a lehető legmagasabban a részvények árát, a Templeton jutaléka ugyanis FP tőzsdei kapitalizációjától függ.
A certifikátok 0,5 lejes átlagárát figyelembe véve az FP értéke megközelítőleg 1,6 milliárd euróra.
Ezen az árfolyamon a Templeton évi 7,75 millió euróra számíthat, egy lejes papíronkénti árral azonban 15,5 millió euró jutalékot kap.
Forrás: MNO
2011-01-09 08:03:36
Nagy Ágnes
Rendben megkezdődött a voksolás a kisebbségi választáson
Valamennyi szavazókör rendben megnyílt a települési és országos kisebbségi önkormányzati képviselők választásán, rendkívüli eseményről nem érkezett jelentés - közölte fél 7-kor az Országos Választási Iroda vezetője az MTI-vel.
Bács-Kiskun megyében is mind az érintett 43 településre eljutott még tegnap az újranyomtatott cigány kisebbségi szavazólap, amiket azért kellett újranyomtatni, mert az OVB péntek esti ülésén visszavette a cigány kisebbség területi listájára az egyik korábban arról törölt jelöltet.
A választáson a települési kisebbségi önkormányzatok tagjai, 9.180 elektor vehet részt.
A kisebbségi választás idején nincs kampánycsend.
Forrás: MTI
2011-01-09 08:06:04
Nagy Ágnes
Lassú az apadás
Csökken a folyók vízszintje az Alsó-Tisza vidékén, de az apadás rendkívül lassú.
A részletekért kattintson tovább!
Tiszán a csongrádi vízmércénél hétfőn, Mindszentnél pedig a hét közepén várható a jelenleg másodfokú készültség mérséklése.
A házakat is veszélyeztető belvíz terjedésének megakadályozására tegnap egy nagy teljesítményű szivattyút szállítottak Tiszaburára, emellett Abonyban, Kőröstetétlenen, Fegyverneken, Tápiószőlősön, Tiszakécskén, Kunszentmártonban, Cegléden és Nyársapáton van harmadfokú készültség.
Forrás: MTI
2011-01-09 08:12:32
Nagy Ágnes
Veszélyben a házak, ha ennyire enyhe marad az idő
Nem rendkívüli az időjárás, de ha nem jön a lehűlés, tovább nőhet a belvízzel elöntött területek nagysága.
Bár az ország északi felében csak alig több mint 1 fok volt szombaton, az Alföld déli részén már 10-14 fokig is melegedett a levegő.
Jenki Szilvia szerint a mostani idő nem számít rendkívülinek.
` A mai napi rekord Mázán született, 2005-ben, akkor 17,6 fokig emelkedett a hőmérséklet.
Szombaton a Dél-Dunántúlon sokfelé elérte a 10-13 fokot a csúcsérték, Sellyén pedig a délutáni órákban 14 fokot mutatott a hőmérő` - mondta a meteorológus.
A következő napokban folytatódik az enyhe idő, és a jövő hét második felében valamelyest emelkedik is a hőmérséklet.
Csakhogy az enyhülés miatt egyre súlyosabb a belvízhelyzet az országban.
` Továbbra is 350 ezer hektár nagyságú terület van víz alatt.
Úgy ítéljük meg, hogy 400 ezerre duzzadhat, ha nem lesz lehűlés.
A belvízzel érintett települések száma 175, ebből 15 településen harmadfokú a belvízvédelmi készültség` - ismertette a részleteket Láng István, az Országos Műszaki Irányító Törzs vezetője.
Továbbra is Újfehértón a legkritikusabb a belvízhelyzet.
A Szabolcs megyei településen most másodfokú a belvízvédelmi készültség, 200 ház van veszélyben, ezek egy része össze is dőlhet.
Forrás: ATV
2011-01-09 08:48:03
Nagy Ágnes
Öt településen választanak polgármestert
Öt településen tartanak ma időközi polgármester-választást: három helyen azért van szükség a szavazásra, mert a tavaly októberi helyhatósági választáson szavazategyenlőség alakult ki a legtöbb vokssal támogatott jelöltek között, két községben pedig időközben lemondott az akkor megválasztott vezető.
A Zala megyei Bödeházán 2010. október 3-án Büki László és Káldi Lászlóné (mindketten függetlenek) egyaránt a szavazatok 50 százalékát szerezte meg, 22-22 voksot kaptak.
Szavazategyenlőség miatt választanak újra polgármester a Tolna megyei Grábóc lakói is; itt októberben Takács László és Vincze Kálmán 55-55 voksot kapott.
A Vas megyei Orfaluban szintén szavazategyenlőség alakult ki a polgármester-jelöltek között ősszel: Goda Ilona és Holecz Károly a voksok 50-50 százalékát szerezte meg (28-28 szavazattal).
A helyi jegyző közlése szerint Holecz Károly időközben visszalépett, így Goda Ilona eddigi független polgármester egyedült indul a posztért.
Két településen az októberben megválasztott polgármester lemondott, ezért írtak ki időközi választást.
A Hajdú-Bihar megyei Folyáson a független Mályi Lászlóné, a Borsod-Abaúj-Zemplén megyei Tornanádaskán a szintén független Szucskó Péter utódját választják meg.
Forrás: Index
2011-01-09 09:18:12
Juhász Éva
Csak a nappali tagozatos egyetemisták tanulhatnak ingyen Szlovákiában
2011-01-09 09:37:49
Nagy Ágnes
Vásárhelyi galamb a lengyel olimpián
Befejeződött Budapesten a Magyar Postagalamb Sportszövetség 55.
Országos Kiállítása, ahol vásárhelyi sikerek születtek - tudtuk meg Baranyai Antaltól.
Közel ezerötszáz galamb közül végzett a hódmezővásárhelyi Barna Miklós madara a harmadik helyen, ezzel bekerült a XXXII. Postagalamb olimpiára készülő magyar csapatba, mely 2011. január 26-30 között Lengyelországban Poznan-ban kerül megrendezésre.
Hat galambbal indult a versenyen Sós Bálint, aki egy tizenötödik, huszonnyolcadik, harmincadik és harminckilencedik helyen végzett, valamint sport kategóriában a tizennyolcadik és huszonegyedik helyet ért el.
A szegedi Kocsis Team a negyvenkettedik helyet szerezte meg, míg a hódmezővásárhelyi Megyeri Sándor elért egy negyvenegyedik helyezést.
Annyira jól vizsgázott a rendezvénynek helyt adó Syma csarnok, hogy a nagy Nemzetközi Postagalamb kiállítás rendezési jogát is Magyarország nyerte el.
2011-01-09 09:44:02
Juhász Éva
Óriási károk a magyar mezőgazdaságban
Hamarosan elkészülnek a felmérések a mezőgazdaságot tavaly ért, időjárás okozta károkat illetően, becslések szerint a mezőgazdasági kár nagysága körülbelül 150-180 milliárd forint - mondta Czerván György, a Vidékfejlesztési Minisztérium (VM) agrárgazdaságért felelős államtitkára.
Hamarosan elkészülnek a felmérések a mezőgazdaságot tavaly ért, időjárás okozta károkat illetően, becslések szerint a mezőgazdasági kár nagysága körülbelül 150-180 milliárd forint - mondta Czerván György, a Vidékfejlesztési Minisztérium agrárgazdaságért felelős államtitkára.
Kifejtette: a mezőgazdaságot 2010-ben ért árvíz, belvíz és jég okozta károk felmérésével a falugazdászok, illetve a Mezőgazdasági Szakigazgatási Hivatal munkatársai előreláthatólag január végére végeznek.
A kár mértéke az alapul vett áraktól is függ, nem mindegy például, hogy megállapításánál a búza aratáskori árát vagy decemberi piaci árát veszik figyelembe.
A VM legutóbbi adatai szerint a belvízzel borított terület nagysága az országban 378 ezer hektár volt, ebből 237 ezer hektár szántó.
A búzavetésben jelenleg még a károk nagyságát sem lehet felbecsülni, olyan jelentős mértékben károsodott a kedvezőtlen időjárási körülmények miatt.
Az őszi vetésű búzából most mintegy százezer hektár áll víz alatt.
Így az e területen keletkezett károkat még nem lehet felmérni, azzal meg kell várni a tavaszi munkák kezdetét.
Az Agrárgazdasági Kutató Intézet (AKI) honlapján közölt legutóbbi agrárpiaci jelentés szerint nem csak hátráltatta az őszi vetést a csapadékos időjárás, hanem a vetések minősége is rosszabb az ítéletidő miatt, mint egy évvel korábban.forrás: hir24
2011-01-09 09:49:10
Nagy Ágnes
Tovább apadnak a Körösök
2011-01-09 09:54:35
Nagy Ágnes
Bravúros szegedi pontszerzés Kotorban
2011-01-09 10:00:00
Nagy Ágnes
Szerbiában félnek a titkos dossziék megnyitásától
A jelenlegei szerb kormánykoalícióban nincs meg a szándék arra, hogy megnyissák a titkos dossziékat, mert félnek egy ilyen döntés következményeitől, fogalmazott Vuk Draskovics, a Szerb Megújhodási Mozgalom (SPO) elnöke a Blic belgrádi napilapnak nyilatkozva.
A politikus szerint az erről szóló vita elhalasztását inkorrektségnek, szószegésnek tekinti.
A hatalom köreiben félelmek vannak a besúgók nevének nyilvánosságra kerülésétől.
" A titkos dossziék megnyitása és nyilvánosságra hozása keresztmetszetet adna a bűnözésről, a titói Jugoszlávia működésének struktúrájáról.
Meglátnánk, mik történtek a kulisszák mögött, betekintést nyernénk a titkosszolgálatok szerepébe, amely szolgálatok a rezsim mozgatórúgói voltak.
Tudomásunkra jutna, hogyan gyilkolták meg Jugoszláviát a múlt század végén.
Megtudnánk a halálosztagok tagjainak a nevét, a hamis hazafiak kilétét, akik fosztogatni indultak a háborúba.
Kiderülne, hogyan gazdagodtak meg a mai mágnások, hogyan szerezték a kezdőtőkét, s kik valójában a jelenlegi Szerbia gazdasági, tájékoztatási, s ezzel politikai urai` mondta Draskovics.Forrás: Szegedma
2011-01-09 10:05:13
Nagy Ágnes
120 baleset 24 óra alatt
A közutakon az elmúlt 24 órában a rendőrség összesen százhúsz közúti közlekedési baleset során intézkedett.
Halálos áldozatot egy sem követelt, tizennégy eset súlyos, huszonhét pedig könnyű sérüléssel járt.
A rendőrség arra figyelmeztetett, hogy mivel enyhült az időjárás, ezért a sónedves, szárazabb felületű utak nagyobb tempóra csábíthatják az autósokat, azonban a nem gyorsforgalmú utakon váratlanul ráfuthatnak letaposott vagy hókásás, havas útfelületekre.
A hétvégén az M0-ás régi szakaszán lehet terelésre számítani, mert épül a harmadik forgalmi sáv.
A határátkelőhelyekkel kapcsolatban a hatóság azt közölte: Tompánál, Röszkénél, Záhonynál és Beregsuránynál lehet számítani a személyforgalomban egy-két órás várakozásra.
Torlódás esetén alternatívaként Tompa helyett Bácsalmás, Röszke helyett Tiszasziget 18 óráig nyitva tartó közúti határátkelőhelyeit ajánlják.
A záhonyi és beregsurányi átkelők helyett a 19 óráig nyitva tartó Barabás és a 16 óráig nyitva tartó Lónya közúti határátkelőhelyet javasolják.
Forrás: Index
2011-01-09 10:13:46
Juhász Éva
A békési önkormányzat saját erőből oldja meg a levelek kézbesítését
Terven felül teljesített a békési önkormányzat postai kézbesítő csoportja.
Az év elején, előzetesen várt 5 millió forint megtakarítás helyett összesen 10,6 millió forintot spórolt meg a város azzal, hogy nem postai úton, hanem saját kézbesítőivel vitette ki sima és tértivevényes küldeményeit Békés területén - közölte az önkormányzat.
Békés Város Önkormányzata a tavalyi év elején állította fel postai kézbesítő csoportját, azzal a céllal, hogy a helyben a város területén kézbesítendő leveleket a szokásos postai út helyett saját embereivel oldja meg.
A kézbesítők egy év alatt összesen 55690 darab levelet tudtak kézbesíteni, és pusztán 8031 darab tértivevényes helyi levél, illetve természetesen a nem Békésre szóló postai küldemények esetében volt szükséges hagyományos postai utat választani.
A csoport a polgármesteri hivatalban lévő diszpécserközpontból működött és nem csak a hivatal, de az összes önkormányzati intézmény rendelkezésére állt szükség esetén.
A kezdetben 6-7, majd 9 főre bővült csapat belső képzésen vette át a kézbesítés szabályait, és a megkülönböztethetőség miatt saját igazolványuk volt. forrás: hir6
2011-01-09 10:14:40
Nagy Ágnes
Halálos késelés egy helvéciai tanyán
Holtan találtak a rendőrök egy 40 éves román állampolgárt a Bács-Kiskun megyei Helvécia mellett egy tanyán szombaton, a férfi holttestén szúrásból eredő hasi sérüléseket találtak - közölte a rendőrség.
A rendőrségre szombaton reggel tett bejelentést a tanya tulajdonosa, hogy az ingatlanon lakó 44 éves román állampolgár arról értesítette őt, hogy lakótársát holtan találta - mondta a Bács-Kiskun Megyei Rendőr-főkapitányság ügyeletes sajtószóvivője.
A helyszíni szemle és az adatgyűjtés során megállapították, hogy január 6-án az esti órákban a két román állampolgár a tanyán tartózkodott, együtt italoztak, ennek során feltehetően szóváltásba keveredtek - tette hozzá a sajtószóvivő.
Magony Andrea százados beszámolt arról: az előzetes orvos szakértői vizsgálat szerint, a hasi szúrt sérülés okozta a román férfi halálát.
A rendelkezésre álló adatok alapján a 44 éves román állampolgár megalapozottan gyanúsítható a bűncselekmény elkövetésével, ezért őrizetbe vették, és kezdeményezték előzetes letartóztatását - közölte a szóvivő.
Forrás: Stop
2011-01-09 10:21:44
Juhász Éva
Iskolatej program: ha a pénz elfogy, a VM kiegészíti a keretet
2011-01-09 10:53:49
Juhász Éva
Enyhe, frontmentes idő vasárnap - orvosmeteorológia
Folytatódik az átlagnál melegebb idő.
Vasárnap lesz a hét legmelegebb napja, fronthatás nem várható, de az enyhe idő miatt álmosságérzetet, fáradékonyságot tapasztalhatunk.
A jövő hét elején gyenge hidegfronti hatás okozhat vérnyomáscsökkenést, görcsös panaszokat.
Vasárnap fronthatásra nem kell számítani.
Az ilyenkor megszokottnál jóval melegebb idő várható, a hőmérséklet délnyugaton a 10 fokot is meghaladhatja.
A szokatlanul enyhe időben álmosságérzet, fáradékonyság jelentkezhet.
Egy csésze borsmentatea segíthet szervezetünk felfrissítésében.
Az északi megyékben kisebb eső előfordulhat.
Az ország többi részén több-kevesebb időre, délen több órára kisüt a nap.
A déli megyékben élőknek érdemes szabadtéri programot szervezni.
A napsütés javít a közérzetünkön, hatására pedig D-vitamin is termelődik a szervezetben, ami az egészséges csontozat kialakításában vesz részt.
A légszennyezettség és a szálló por koncentrációja országszerte kissé csökken.
Szabadtéri programhoz érdemes a hétvége második napját választani, ekkor az enyhe idő mellett az ország nagy részén több-kevesebb napsütésre is számíthatunk.
Hétfőn gyenge hidegfronti hatás érvényesül, de a hőmérsékletek még mindig az átlag felett alakulnak.
Szórványosan, estétől többfelé várható eső, a hegyekben havas eső is lehet.
A front vérnyomáscsökkenést, görcsös panaszokat, fáradékonyságot okozhat.
Érdemes könnyen emészthető ételeket fogyasztani, ezzel mérsékelhetjük a front szervezetünkre gyakorolt hatását.forrás: ozonenetwork.hu
2011-01-09 11:19:12
Kodácz Csengele
Korlátoznák a dohányzást a közterületeken
A Mi-Értünk Prevenciós és Segítő Egyesület két éve működtet Orosházán alacsonyküszöbű ellátás keretében kontakt pontot, önálló szakmai egységként.
A civilek együttműködési megállapodást kötöttek az önkormányzattal, így jelentős szerephez jutottak a közterületen történő dohányzás korlátozásával összefüggő probléma megoldásában is.
Erről szó volt a legutóbbi testületi ülésen, ahol az egyesület beszámolt tavalyi munkájáról.
Elhangzott, az alacsonyküszöbű intézmény egyik speciális szolgáltatása a bulisegély.
A prevenciós és ártalomcsökkentő program a szórakozó fiatalok elérését szolgálja.
Több mint ötven egyéni érintettel dolgoznak.
Ártalomcsökkentő kezdeményezéseik célja, hogy minél nagyobb számban elérjék a rejtett drogfogyasztókat.
Kiemelten kezelik a Zöld Pont Programot, amely a dohányzással kapcsolatos információk minél több emberhez való eljuttatását szorgalmazza.
Tavalyi pályázati sikereiket iskolák és cégek partnereiként érték el.
Forrás: beol.hu
2011-01-09 11:41:08
Kodácz Csengele
Nem találja a helyét otthon sem?
Nem tud pihenni és kikapcsolódni?
Vagy nem tudja hogyan tegye?
Hogyan lehet az otthonunk a nyugalom és a felüdülés szigete?
Van erre néhány ötletünk: most elárulunk néhány egyszerű trükköt!
Némi átalakítással, apró trükkökkel új színt és életet tudunk a varázsolni a lakásba vagy éppen egy nyugalmas kis " kuckót " varázsolni egyik sarkába.
Bár a harsány színek és a vibráló színkontrasztok valóban felpörgetnek, ösztönöznek és serkentenek, ám a napi munkából hazatérve inkább a pihenés helyét keressük.
És vajon hogyan lehet az otthonunk a nyugalom és a felüdülés szigete?
Válasszunk magunknak olyan szabadidős tevékenységet, hobbit, amely testileg-lelkileg kikapcsol.
Ehhez alakítsunk ki magunknak egy kis zugot a hálóban vagy a nappaliban, ahol teljesen kizárhatjuk a külvilág zaját.
(A férfiak előszeretettel jelölik ki maguknak erre a célra a garázst, a pincét, tárolót, ahol kedvükre bütykölhetnek, és fontos dolgokról elmélkedhetnek.)
Ha már megvan a helyünk és hozzá a kényelmes kanapénk vagy fotelunk (esetleg hintaszékünk), tovább lazulhatunk illó olajok és füstölők égetésével.
Fontos, hogy az ezekhez szükséges tárgyak is szemet gyönyörködtetőek, színben összehangoltak legyenek a szertartással.
(Ezek alkalmazásával már külön szakirodalom foglalkozik; érdemes tanulmányozni.)
Olvasással, pihentető játékokkal, rejtvényekkel kapcsolódhatunk ki.
A különféle keleti játékok pl.bao, valódi szellemi felfrissülést ígérnek.
Figyeljünk arra is, hogy simogatóan lágy tapintású takarók, és gyapjúszőnyegek gondoskodjanak a komfortérzetünkről.
A gyapjútakarók az esti kellemes alvásunkat is garantálják, télen-nyáron egyaránt biztosítják az optimális hő háztartásunkat, és bőrünk zavartalan lélegzését. (Ágyneműhuzatainkat legalább kéthetente cseréljük le, mert ellenkező esetben az éjszaka leadott méreganyagok visszakerülhetnek a szervezetünkbe.) A pihe-puha textíliák mellett, a harmonikus, íves formák is kellemes élményt nyújtanak, akár bútorainkon, akár egyszerű használati tárgyainkon.
Legyenek közelünkben olyan darabok, amelyek szemünket gyönyörködtetik és érintésük is jó érzéssel tölt el bennünket.
Az otthon nevelt fűszernövények az ablakban vagy a terített asztalon mindig megnyugtató látvány, amellett, hogy hasznosak is.
A kényelmes fotelből is jó szemlélni őket.
Ha egy kis felfrissülésre vágyunk, a lila és a fűzöld nyugtató és új energiával feltöltő árnyalatait válasszuk a párnákon, vagy a függönyökön.
Esetleg egy közelben elhelyezett hasonló színű, ám az évszak hangulatának megfelelő illatú pot pourri is segíti a felüdülést.
Amennyiben egy kis masszázsra vágyunk, apró kis eszközök segítenek a lábak és a kéz izmainak megmozgatásában, felfrissítésében.
Persze, ha van rá lehetőség, a kertben, vagy az udvaron eltöltött idő, némi sétával, pihentető kertészkedéssel még nagyobb hatású lehet.
Apró és talán sok ember számára ismerős ötletek.
De valahogy mégis megfeledkezünk arról, hogy a rohanó hétköznapokban néha csak ennyin múlik a stresszmentes pihenés és a belső békénk.
Legyen legalább az otthonunk a felüdülés és a nyugalom szigete!
Forrás: eletforma.hu
2011-01-09 12:10:00
Kodácz Csengele
Zöld ormánnyal az autizmus ellen
Az autizmus jobb megértése és a sérült gyermekek szocializációja céljából érkezett Kolozsvárra az a robot, melyet két hétig tesztelnek.
Az autista gyermekek már személyesen is találkoztak a plüssállatnak kinéző, Probo névre hallgató intelligens robottal az Autism Transilvania Egyesület székhelyén.
Probo körülbelül egy méter magas, hatalmas szemei és ormánya van.
A brüsszeli Vrije Egyetemenen kifejlesztett robotot különböző szenzorokkal szerelték fel, így képes emotívan reagálni az érintésekre, a hasán lévő képernyőn pedig különböző érzelmeket megjeleníteni.
A tesztek során a vele körülbelül azonos méretű autista kisgyerekekkel próbál kommunikálni.
A kapcsolatteremtésben gondokkal küzdő gyermekeknél azért lehet sikeres a robot, mert ellentétben az emberrel kiszámítható, pontosan előrejelezhető a gép viselkedése.
Az intelligens robotot két belga professzor hozta el Kolozsvárra a Babes-Bolyai Tudományegyetem Klinikai Pszichológia és Pszichiátria Tanszékének és a roboterápiával foglalkozó, szintén kolozsvári Matrix Platform együttműködésében.
Februárban a francia kutatók kifejlesztette Nao robot látogat Kolozsvárra, amelyet szintén az autista gyerekek kezelésében, illetve az egészséges gyermekek társadalmi és érzelmi fejlesztésében fognak kipróbálni.
A kolozsvári pszichológusok részt vesznek egy nevet még nem kapott robot kifejlesztésében is angol, spanyol és olasz kutatókkal együtt, amelyet a tervek szerint a súlyos depresszióval küzdők kezelésében fognak felhasználni.
Forrás: manna.ro
2011-01-09 12:25:00
Kodácz Csengele
Újabb világsztár költözik Budapestre!
Angelina Jolie és Brad Pitt után Keanu Reeves is átteszi egy időre székhelyét Budapestre.
Február végétől hazánkban forgatja legújabb filmjét a Mátrix sztárja, Keanu Reeves.
Az alkotás címe 47 Ronin lesz, és egy japán mese történetét dolgozza fel.
Reeves egy szamurájcsoport vezetőjét alakítja, akik megbosszulják tanítómesterük meggyilkolását.
A stáb február 28-án kezdi meg a munkát, de a Bors információi szerint a sztár már hetekkel korábban Magyarországra jön.
Keanu állítólag azt kérte, hogy egy kényelmes, tágas helyen szállásolják el, ahol nem zavarja majd senki.
Azt még nem dönötte el, hogy ez egy szálloda luxuslakosztálya legyen, vagy egy villa, amilyenben Angelináék is laktak.
Az is fontos számára, hogy ne kelljen órákat utaznia a forgatás helyszínére, a rákospalotai stúdióba.
A sármos színész egyedül érkezik Budapeste, jelenleg szingli.
Forrás: life.hu
2011-01-09 12:50:00
Kodácz Csengele
Súlyosbodott a belvízhelyzet Szabolcsban
Kettővel emelkedett a belvízvédelmi készültséget fenntartó önkormányzatok száma Szabolcs-Szatmár-Bereg megyében - tájékoztatta a megyei katasztrófavédelmi igazgatóság vezetője vasárnap az MTI-t.
Ezzel már 37 önkormányzatnál van érvényben valamilyen fokú riasztás - mondta Csepely Zsigmond.
Az alezredes közlése szerint a megyében huszonöt helyen szivattyúznak, szombaton pedig mintegy ezer homokzsákkal folytatták a védekezési munkálatokat.
A belvíz összesen 556 lakóházat veszélyeztet, s a védekezés kezdete óta 22 embernek kellett elhagynia lakását, szombaton egy lakót Nyíregyházáról költöztettek ki.
Dombrádon egy, míg Újfehértón négy utca van részlegesen lezárva az elöntés miatt - összegezte az alezredes.
Kató Sándor, a Felső-Tisza-vidéki Környezetvédelmi és Vízügyi Igazgatóság védelemvezető- helyettese az MTI érdeklődésére elmondta: az elmúlt napon Ópályiban alakult ki súlyosabb belvízhelyzet, itt lakóházakat is veszélyeztetett a víz.
A vízügyi igazgatóság szivattyút bocsátott az önkormányzat rendelkezésére, amellyel megkezdték a mentesítést, kiköltöztetni senkit sem kellett - tette hozzá a szakember.
A felmelegedés hatására a térség minden belvízcsatornán emelkedtek a vízszintek, általában 10-20 centiméterrel, de a Tisza-Szamos és a Szamos-Túr- közben ennél nagyobb, félméteres vízszintemelkedést regisztráltak.
Kató Sándor ugyanakkor hangsúlyozta, a vízállások várhatóan sehol sem fogják elérni a mértékadó vízszinteket.
Szabolcs-Szatmár-Bereg megyében az elöntött terület nagysága meghaladja a 400 négyzetkilométert, s tizenkét belvízvédelmi szakaszon továbbra is készültség van érvényben.
A tizenhárom működő szivattyútelep szombaton összesen 2 millió köbméter vizet emelt át a befogadókba.
A nyíregyházi igazgatóság területén már csak a Lónyay-főcsatorna felső szakaszán van érvényben árvízvédelmi riasztás.
A vízállások stagnálnak, a szakemberek tartósabban elhúzódó apadásra számítanak.
A védelemvezető-helyettes hozzátette: az olvadás, valamint a hétvégén eddig leesett kismértékű csapadék a Felső-Tisza-vidék vízfolyásain kisebb vízszintemelkedés okozott, de várhatóan sehol sem kell készültséget elrendelni.
Forrás: MTI, echotv.hu
2011-01-09 13:42:25
Martonosi János
Hölgyek egymás közt
Két óra kikapcsolódás férj, gyerekek és gondok nélkül ennyi mindenkinek jár.
Január 9.
Újév, új kezdet és a hölgyek számára egy új lehetőség fogalmazott Tarján Lajos, a T&M Sport Fitness Stúdió vezetője, akit a Női estékről és egy új eszközről, a TRX-ről is kérdeztünk.
Január 9-én, vasárnap 17 óra 30 perctől 19 óra 30 percig csak a hölgyeké lesz a T&M Sport Fitness Stúdió.
Két óra, ahol semmi sem kötelező, a késés megengedett és a férfiak kizárva.
Egyedül az elhatározás a fontos, a kor nem számít mondta Tarján Lajos.
Rá kell jönni arra, hogy nem félni, hanem cselekedni kell.
Az esten a mozgás mellett a lelki egyensúlyra is nagy figyelmet fordítanak.
A mozgást sosem késő elkezdeni, az a legrosszabb dolog, ha nem teszünk semmit hangsúlyozta a vendégünk, aki arról is beszélt, hogy a mozgás és a légzés nagyon fontos.
Arra a kérdésre, hogy hogyan néz majd ki az este Tarján Lajos elmondta: megérkeznek a hölgyek, és a bevezetés után Fekete Edittel, a Yin-Yang Klinika tulajdonosával közösen a légzés és a mozgás fontosságára hívják fel a figyelmet, hogyan lélegezzünk úgy, hogy minél kevésbé legyünk idegesek, stresszesek.
Ezt követően bemutatják a stúdiót, azokat az eszközöket, melyekkel dolgozni fognak.
Az öltözetnél az a legfontosabb, hogy minél kényelmesebb legyen.
Egy titkos társaság vasárnap este, ahol bátran lehet beszélgetni a mindennapi gondokról, problémákról, és meg is lehet tőlük szabadulni.
` Szeretni kell magunkat!
` A legtöbben ki sem merik mondani, pedig ha megtanuljuk becsülni és szeretni magunkat, ez látszani is fog rajtunk, és ezt át is tudjuk adni másoknak.
Sokkal kiegyensúlyozottabbak leszünk a mozgás és a légzés által, ennyi kikapcsolódás mindenkinek jár.
Tarján Lajos elmondta: az első alkalommal egy új eszközt is bemutatnak, mellyel erőt, egyensúlyt, hajlékonyságot és az izmok stabilitását is fejleszteni lehet.
Ez nem más, mint a TRX.
A hatása már egy alkalom után is érezhető, a sikerélmény garantált, de akarat nélkül semmi sem sikerül jelentette ki a T&M Sport Fitness Stúdió vezetője.
Ne feledjék!
2011. január 9., vasárnap 17 óra 30 perctől 19 óra 30 percig Hódmezővásárhelyen, a Táncsics Mihály utca 29/A szám alatt a T&M Sport Fitness Stúdióban.
2011-01-09 13:43:59
Martonosi János
Egyiptomban balettoznak
Pénteken csomagolt a Szegedi Nemzeti Színház Kisszínházának Balett-termében a Szegedi Kortárs Balett társulata, hétfőn, január 10-én ugyanis Kairóba indul.
A táncosok a Kairói Magyar Kulturális Intézet és a Kairói Opera közös meghívására utaznak Egyiptomba, melynek fővárosa mellett Alexandriában is eltáncolják az együttes legnépszerűbb, Carmina Burana című darabját.
Pénteken csomagolt a Szegedi Nemzeti Színház Kisszínházának Balett-termében a Szegedi Kortárs Balett társulata, hétfőn, január 10-én ugyanis Kairóba indul.
A táncosok a Kairói Magyar Kulturális Intézet és a Kairói Opera közös meghívására utaznak Egyiptomba, melynek fővárosa mellett Alexandriában is eltáncolják az együttes legnépszerűbb, Carmina Burana című darabját.
Pataki András, a Szegedi Kortárs Balett ügyvezető igazgatója elmondta, egy hetet tartózkodik Egyiptomban a társulat.
A sajnálatos újévi alexandriai események a biztonsági körülményeket megnehezítették.
Az ügyvezető arról is beszélt, hogy szerették volna hajóztatni a díszleteket, de a fuvarozó olyan borsos árat szabott meg, hogy inkább kiküldték a darab díszlet- és jelmeztervezőjét, és a Kairiói Opera segítségével reprodukálták a díszleteket egy részét.
Forrás: szegedma
2011-01-09 13:48:16
Martonosi János
150-180 milliárd kár a mezőgazdaságban
2011-01-09 13:56:51
Martonosi János
Rendben zajlik a kisebbségi önkormányzati választás
Valamennyi szavazókör rendben megnyílt a települési és országos kisebbségi önkormányzati képviselők választásán.
Eredmény hétfőn lesz.
A választásban érintett 1.577 szavazókörben rendben megkezdték a munkát, az első választópolgárok mindenhol leadhatták a szavazatukat - mondta Sári Miklós.
Az OVI vezetője kitért arra: Bács-Kiskun megyében is mind az érintett 43 településre eljutott még szombaton az újranyomtatott cigány kisebbségi szavazólap, így itt sincs akadálya a voksolásnak.
A szavazólapokat azért kellett szombaton újranyomtatni, mert az Országos Választási Bizottság (OVB) péntek esti ülésén visszavette a cigány kisebbség területi listájára az egyik korábban arról törölt jelöltet.
A választáson a települési kisebbségi önkormányzatok tagjai, 9.180 elektor vehet részt.
A kisebbségi választás idején nincs kampánycsend.
Az elektor a területi és országos választáson egy listára szavazhat.
Az " ikszelés " után az elektor a szavazólapokat a kisebbség megnevezésével ellátott borítékba helyezi, amelyet a választási bizottság előtt lévő urnába dob.
A választási bizottság legkésőbb vasárnap este 7 órakor lezárja a szavazást, ennél korábban csak akkor teheti ezt meg, ha valamennyi, a szavazókörben a névjegyzékben szereplő elektor leadta szavazatát.
A szavazás lezárásának tényét és a megjelent elektorok számát rögzítik a választási informatikai rendszerben, és ez a tény megjelenik az Országos Választási Iroda internetes tájékoztató oldalán, a www.valasztas.hu-n is.
A szavazás lezárása után a bizottság felbontja az urnát, de a szavazólapokat tartalmazó borítékokat nem, azokat kisebbségenként csoportosítva úgynevezett szállítóborítékba helyezi, és eljuttatja a területi választási bizottsághoz.
A területi választási bizottság a szavazás másnapján, hétfőn bontja fel a borítékokat és számlálja össze a szavazatokat, a leadott szavazatok arányában kiosztja a mandátumokat és megállapítja a területi választás eredményét.
A területi bizottság összeszámlálja az országos listákra adott szavazatokat is, erről részeredmény-jegyzőkönyvet állít ki.
Ez a nem hivatalos eredmény elérhető lesz az OVI internetes tájékoztató oldalán is hétfő kora estétől.
Az országos választás részeredmény-jegyzőkönyvei a 19 megyéből és a fővárosból kedden érkeznek meg az Országos Választási Bizottsághoz, amely szerdai ülésén megállapítja a kisebbségi választás országos eredményét.
Az egymással versengő kisebbségi szervezetek listái szavazatarányosan kapnak mandátumot, a listán szereplő jelöltek a listán elfoglalt helyük sorrendjében szereznek mandátumot.
Forrás: MR
2011-01-09 14:01:43
Martonosi János
A mezőgazdaságban vitathatatlan Békés megye elsősége
A rendelkezésre álló GDP-adatok szerint az ország régiói között kialakult különbségek alig változtak 2009-ben - derül ki a statisztikai hivatal összeállításából.
Dél-Alföld a legtöbb területen továbbra is a negyedik-ötödik helyen áll.
A gazdasági fejlettség összehasonlítására használt leggyakoribb mutatónál, az egy lakosra jutó bruttó hazai terméknél a korábban hetedik helyen álló Észak-Alföld megelőzte Észak-Magyarországot.
Dél-Alföld hátránya valamelyest csökkent, ám még így is az ötödik.
A regisztrált vállalkozások száma tavaly országszerte 31 ezerrel bővült.
A Csongrád, Bács-Kiskun, Békés alkotta térségben 1,9 százalékkal több új céget jegyeztek be 2009-ben, mint 2008-ban.
A külföldi érdekeltségű vállalkozások száma ugyancsak nőtt.
Dél-Alföldön összesen 1370 külhoni kézben működő céget találhattunk a tavalyi esztendőben.
Beruházási teljesítményben a régió az előkelő negyedik pozíciót foglalta el, különösen Csongrád megye növelte a térség összértékét (153 ezer 272 millió forint), Békés viszont továbbra is utolsó a dél-alföldi megyék között (85 ezer 587 millió forint).
A honi kutatás-fejlesztési tevékenység a válság ellenére a korábbi éveknél dinamikusabban fejlődött.
A ráfordítások összege 12 százalékkal növekedett, a vidéki régiók közül különösen Észak- és Dél-Alföld - ezeken belül pedig Debrecen és Szeged - tűnt ki ezen a területen.
A mezőgazdaság volumene 10 százalékkal visszaesett 2009-ben az előző esztendőhöz képest.
Az ország éléskamrájának nevezett Dél-Alföldön átlagosan húsz százalékkal csökkent a termésmennyiség.
Ugyanakkor Békés vezetésével továbbra is a régió az agrárium fellegvára.
A kiskereskedelmi forgalom volumene az előző évekhez viszonyítva nagyobb mértékben, 5 százalékkal csökkent tavaly.
A mérséklődés üteme régiónként viszonylag szűk intervallumban szóródott.
Legnagyobb mértékben (7 százalékkal) Dél-Alföld forgalma, legkevésbé (4 százalékkal) Észak-Magyarországé esett vissza.
A foglalkoztatási arány Közép- Magyarországon, Nyugat- és Közép Dunántúlon haladta meg az országos átlagot, a legrosszabb a helyzet e tekintetben Észak-Magyarországon és Észak-Alföldön.
Dél- Alföld itt is az ötödik.
Tavaly országszerte a 15-74 éves korosztály 49 százalékát foglalkoztatták, mely 1 százalékponttal elmarad az egy évvel korábbitól.
Összességében az adatokból kiderül, hogy a dél-alföldi régió pozíciója a honi térségek között nem változott.
A régión belül az egyes gazdasági kategóriák vizsgálatánál továbbra is Bács-Kiskun és Csongrád számít` húzómegyének`.
Békés egyedül a mezőgazdaság területén szerzett vitathatatlan elsőbbséget.
Forrás: beol
2011-01-09 14:16:07
promenad.hu
Vendégünk a város zenei életének kincse
A Rádió7 Szőttes műsorának első vendége 2011-ben Borsos Annamária, a Péczely Attila Zeneiskola zongora-, orgona- és magánének tanszak vezetője és a Tiszta Szívvel Egyesület tagja volt.
Borsos Annamária 1950. szeptember 7-én, harmadik gyerekként született egy szerető, gondoskodó, gyerekcentrikus családban.
Vendégünk Makón született, de gyerekkorát 9 hónapos korától kezdve a hódmezővásárhelyi Mária Valéria utca egy nagyon szép kerttel rendelkező családi házában töltötte.
Kertjük vége határos volt az óvodával, ahonnan így gyakran haza is szökött a nagyihoz.
A család a nagypapától kapott egy zongorát, így a lányok nagyon fiatalon megismerkedtek a zenével.
Borsos Annamária még csak 5 éves volt, de a zene iránti érdeklődésére már felfigyeltek, fiatal kora ellenére önálló tanulója még nem lehetett a zeneiskolának, de arra engedélyt kapott, hogy hol egyik, hol másik nővérét kísérve részt vegyen az órákon.
Vendégünktől megtudtuk, hogy hamarabb tanult meg zongorázni, mint leírni a betűket.
2011-01-09 15:49:43
Kutasi Roland
Ezer szóból áll a legokosabb kutya szókincse
Több mint ezer szóból áll Chaser, a border collie-fajtájú kutya szókincse.
Az intelligens állat tárgyak különböző csoportjainak fogalmát is képes értelmezni - számolt be róla egy amerikai tanulmány.
Hét éve a németországi Max Planck Evolúciós Antropológiai Intézet egy kutatása keltette fel a világ figyelmét: állatpszichológusok a Rico nevű border collie-nak több mint kétszáz szót tanítottak meg.
A sokáig elsősorban pásztorkutyaként tartott border collie különösen intelligens fajtának számít.
A hatéves Chaser is ebbe a fajtába tartozik, tudása pedig még Ricóét is messze túlszárnyalja.
Chaser háromévnyi tanulás után összesen 1022 játékszer nevét tudta, a tárgyakat még a vele dolgozó kutatóknál is megbízhatóbban azonosította.
A szuka szókincse ezzel még messze nem merül ki - írták a Dél-Karolina állambeli Wofford College kutatói a Behavioural Processes című szaklapban.
A kutya nem csupán különbséget tesz a tárgyak nevei és vezényszavak között, hanem a tárgyak különböző csoportjainak fogalmát is képes értelmezni.
Tudja, hogy a " játékszer " szó mind az 1022 tárgyra vonatkozik.
A " labda " fogalma ezzel szemben összesen 116 puha gömbre illik rá, a frizbi pedig 26 különböző dobókorongra.
Ricóhoz hasonlóan Chaser is az úgynevezett " fast mapping " (gyorspárosítás) segítségével képes tanulni.
Ez a tulajdonság tehát nem csak a gyerekek sajátja.
A kutatás rámutat, hogy a kutyák éppúgy, mint a gyerekek képesek gazdag szókincsre szert tenni, és közben megérteni, hogy bizonyos szavak egyes tárgyakra, míg mások tárgyak csoportjára vonatkoznak - idézte Alliston Reid pszichológus magyarázatát a Der Standard című osztrák lap.
Arra, hogy más kutyafajták is képesek -e ily meglepő szellemi teljesítményre, még nem tudják a választ a kutatók.
Úgy vélik, hogy az ember és kutya több ezer éves kapcsolata tette lehetővé, hogy a négylábúak megértsék a szavakat, és ez akár más háziállatokra is vonatkozhat.
(Forrás: MTI)
2011-01-09 15:53:37
Kutasi Roland
Martonyi: Nem rontotta el a siker esélyeit a médiatörvény körüli vita
2011-01-09 15:55:15
Kokovai Péter
Meghalt egy nő, aki ikerterhességével lett rosszul
A rendőrség is vizsgálja, miért halt meg az a nő, aki ikerterhesen lett rosszul, majd életét vesztette Tárnokon szombaton.
Az újszülötteket kórházba szállították.
A Pest Megyei Rendőr-főkapitányság szóvivője vasárnap közölte az MTI-vel, hogy az érdi rendőrkapitányság is vizsgálatot indított az ügyben közigazgatási eljárás keretében.
Beluzsárné Belicza Andrea elmondta, hogy a szombat délutáni tárnoki tragédia helyszínén a rendőrségi helyszíneléskor - az orvosi vizsgálat alapján - csupán annyi derült ki, hogy a várandós nő eddig ismeretlen okból lett rosszul, illetve hogy kizárható az idegenkezűség.
Forrás: MTI
2011-01-09 16:00:44
Kutasi Roland
Fizetési felszólítások: új szabályt dolgoz ki a fejlesztési minisztérium
2011-01-09 16:10:53
Kokovai Péter
Szabó Máté szerint több pszichológus kell a börtönökbe
2011-01-09 16:28:03
Kokovai Péter
Békéscsaba első olimpikonját köszöntötték
Békéscsaba, sőt Békés megyei első olimpikonja a napokban ünnepli 60. születésnapját.
Vantara Gyula, Békéscsaba polgármestere levélben köszöntötte Petrovszki Mihályt, az egykori sikeres judóst.
Bár Békéscsaba városa több olimpiai résztvevővel is büszkélkedhet (a jelenlegi kutatások alapján 38-an vannak), az első, aki csabai egyesület színeiben jutott el az olimpiai játékokra, az 1972-ben induló Petrovszki Mihály, a Honvéd Szalvai SE egykori judosa volt.
A jelenleg is Békéscsabán, Mezőmegyeren élő cselgáncsos az elmúlt években több súlyos betegségen (agyvérzésen, infarktuson) esett át, mely maradandó nyomokat is hagyott, de sportmúltjának, akaraterejének, s családja szerető gondoskodásának köszönhetően a körülményekhez képest jó egészségi állapotban ünnepelheti kerek évfordulóját.
Petrovszki Mihály 1950. december 26-án, Békéscsabán látta meg a napvilágot.
60. születésnapja alkalmából Vantara Gyula polgármester levélben köszöntötte a kiváló sportembert.
` Városunk sporttörténelme szempontjából különösen fontos az Ön személye és pályafutása fogalmazott Vantara Gyula, hiszen Ön az első sportolónk, aki békéscsabai színekben harcolta ki a részvételt az olimpiai játékokra.
A müncheni (1972.), majd a montreali (1976.) szereplése mellett Európa-bajnoki bronzérmére, világbajnoki 5. helyezésére, s több mint egy évtizeden átívelő válogatottságára is joggal lehet büszke!
Ön a 70-es, 80-s években Európa legjobb judósai közé tartozott saját súlycsoportjában, pedig egy időben idehaza méltatlanul háttérbe szorították.
Éppen vidéki mivolta révén folyamatosan hátrányból indult a fővárosiakkal szemben mind a bajnoki viadalokon, mind a válogatott szereplések alkalmával.
Mégsem igazolt el Békéscsabáról soha.
A sérelmeken felülemelkedve szorgalmának, kitartásának, tehetségének köszönhetően összességében igen szép és eredményes karriert futott be.
Úgy gondolom, ez nagyon komoly sportemberi értékekről tesz tanúbizonyságot.
Kérem, fogadja köszönetemet, őszinte elismerésemet a sportsikerekért!
` Petrovszki Mihály élettörténetének leírása, sportrelikviái a többi csabai kötődésű olimpiai résztvevőével együtt megtekinthetők a Békéscsabai Városi Sportcsarnok sporttörténeti gyűjteményében.
Forrás: Békéscsaba.hu
2011-01-09 16:32:49
Kokovai Péter
A legtöbb szavazókör már bezárt
Az elektorok háromnegyede már leadta szavazatát a vasárnapi kisebbségi választáson.
A voksolás este hét óráig tart ugyan, ám a szavazókörök többsége már bezárt; ezeken a helyeken már mindenki leadta a szavazatát.
Az Országos Választási Iroda (OVI) honlapján 14.30-kor közzétett adatok szerint a voksolásra jogosult 9.180 települési kisebbségi képviselő közül 6.685 már szavazott, ez a jogosultak közel 73 százaléka.
Sári Miklós, az OVI vezetője az MTI- vel azt közölte, délután három óráig a szavazókörök mintegy 87 százalékában már befejeződött a szavazás.
Elmondta azt is, mindeddig rendkívüli eseményről nem érkezett hozzájuk jelzés.
Forrás: MTI
2011-01-09 17:00:52
promenad.hu
Tőkés: az egyesülő Európában kezdetét vette a nemzet közösségi újraegyesülése
Az egyesülő Európa schengeni rendszerében visszafordíthatatlan módon kezdetét vette Trianon közjogi korrekciója, a szétszakított nemzet közösségi újraegyesülése - mondta Tőkés László, az Erdélyi Magyar Nemzeti Tanács (EMNT) elnöke, európai parlamenti alelnök a hétvégén Nagyváradon rendezett újévi fogadáson.
Az EMNT - mint arról a szervezet közleménye hírt adott - közel húsz éves hagyományt ápolva az idén is megszervezte az eddig a Királyhágómelléki Református Egyházkerület által patronált újévi fogadást.
Az " Új év új kezdet " címét viselő esemény házigazdája Tőkés volt.
A fogadáson elhangzott beszédében kifejtette: a nacionál-kommunizmus bukását követően két évtizednek kellett eltelnie ahhoz, hogy - a posztkommunizmus keserű időszakát átvészelve - a kárpát- medencei magyarság életében tavaly végre a nemzetpolitikai rendszerváltozás is bekövetkezzen.
Az anyaországi választások nemzetpolitikai fordulatot eredményeztek, és az új magyar kormányzat, az Országgyűlés - Trianon gyógyításaképpen - törvénybe iktatta az egyetemes nemzeti összetartozás eszmeiségén alapuló, határokat meghaladó magyar állampolgárságot - emlékeztetett Tőkés.
" Az egyesülő Európa schengeni rendszerében íme visszafordíthatatlan módon kezdetét vette Trianon közjogi korrekciója, a szétszakított nemzet közösségi újraegyesülése " - hangsúlyozta az EP-alelnök.
Szerinte a tavalyi esztendő végre megteremtette a feltételeit annak, hogy a visszahúzó múlttal véglegesen szakítsunk, hogy a gyógyulás útjára lépjünk, és az egész nemzettel együtt az erdélyi magyar nemzetrész is emelkedő pályára álljon.
Tőkés úgy véli: a magyarságnak szakítania kell eddigi beidegződéseivel, elhibázott politikájával és gyakorlatával, a meddő önsajnálat, valamint a történelmi, erkölcsi felelősség-áthárítás " trianoni legendavilágából a valóság talajára " kell lépnie. forrás és teljes cikk: MTI
2011-01-09 17:09:29
promenad.hu
Egyórás várakozás Röszkén
Egy órás várakozási idő alakult ki a Röszke Autópálya-határátkelőhely belépő oldalán a személy és autóbusz forgalomban.
A pravoszláv karácsonyt követően a Nyugat-Európában dolgozó vendégmunkások tömegesen térnek vissza szabadságukról, ezért növekedett meg jelentősen a határátkelő belépő oldali forgalma.
A határrendészek a Nemzeti Adó-és Vámhivatal munkatársaival együttműködve nyolc sávon engedik a belépő oldali forgalmat, ami azt jelenti, hogy három kilépő oldali sávot is belépő sávvá " fordítottak át ".
A megnövekedett forgalom a belépő autóbusz forgalmat is érinti.
A gyorsabb átlépés érdekében a rendőrség az utazóknak javasolja a tompai átkelőt. forrás: webradio.hu
2011-01-09 17:24:22
promenad.hu
Olvadás rontja az ár- és belvízhelyzetet
A Tisza mentén végig - Szabolcstól Csongrádig - folyamatosan nő a belvízzel borított területek aránya.
Növekszik a folyó vízszintje is.
Az enyhe időjárás miatt a legtöbb helyen romlik a belvízhelyzet, Csongrádban például újabb házak váltak lakhatatlanná.
Szabolcsban egyelőre nincs rendkívüli helyzet, de Újfehértón továbbra is sok munkát ad a víz.
Negyvenezer hektár az elöntött terület a Szabolcsban, ilyen nagyságú januárban még nem volt.
Bodnár Gáspár vízügyi igazgató azt is elmondta, hogy a 36 belterületen érintett önkormányzattal összefogva felkészülten várták a hóolvadást.
A héten elvégezték a csatornák kotrását és a vízátfolyási akadályok eltávolítását.
Ennek ellenére Újfehértón éjjel-nappal szivattyúzni kell a házakat veszélyeztető vizet.
Legújabban Ópályi kért eszközt a védekezéshez.
Nyíregyházán viszont hatékonyak az ideiglenes árkok és belvízi tározók.
A Tisza felső szakaszán és a mellékfolyókon készültségi szint alatti a vízállás.
Jó hír, hogy az olvadás ellenére sem érkezik újabb árhullám, ami kedvez a belvízi védekezésnek is.
A Közép-Tisza mentén már több gondot okoz az olvadás.
Csibrán Zoltán védelemvezető-helyettes a Krónikának elmondta, jelenleg 57 350 hektárt borít belvíz, ez a tegnapi naphoz képest pár ezer hektár növekményt jelent.
Nőtt azonban az átemelt vízmennyiség is, egyetlen nap alatt négymillió köbmétert szivattyúztak át a befogadókba.
A legfontosabb feladat most a vízfolyási akadályok elhárítása.
Kritikus helyek is vannak a megyében.
Harmadfokú készültség van továbbra is a karcagi és a kisújszállási térségben.
Itt mérjük a legnagyobb átemelt vízmennyiségeket is.
Kitelepítést azonban máshol kellett elrendelni.
Jász-Nagykun-Szolnok megyében öt fő került kitelepítésre, az ő elhelyezésük megoldott.
A szakember szerint rendkívüli készültség egyelőre nincs napirenden, az átemeléseket győzik, a kellő ember és eszköz rendelkezésre áll. forrás: mr1-kossuth.hu
2011-01-09 17:36:29
promenad.hu
Szíj Melindát akarják a kiadók
2011-01-09 17:48:30
promenad.hu
Navracsics: fő kihívás az európai gazdasági növekedés gyorsítása
A miniszterelnök-helyettes szerint Magyarország felkészült Európa irányítására, ez az unió hivatalos álláspontja is.
Az ettől eltérő vélemény csak indulatkeltés.
Martonyi János magyar külügyminiszter az osztrák közszolgálati televízióban azt mondta, a médiatörvény körüli vita nem rontotta el a magyar EU-elnökség sikerének esélyeit.
Magyarország legfontosabb feladata a féléves elnöklés idején az Európai Unió gazdasági talpra állítása - közölte Navracsics Tibor, miniszterelnök-helyettes.
A magyar elnökségnek ugyanis közvetítenie kell a különböző, gyakran egymással ellentétes érdekű országok között és ki kell alakítani egy olyan átfogó, ugyanakkor egybefüggő, összetartozó gazdasági politikát, amely lehetővé teszi, hogy Európa talpon maradjon a világgazdasági versenyben.
Nagyon fontos Horvátország csatlakozásának támogatása is - tette hozzá.
Azt szeretnék, hogy a magyar elnökség végére déli szomszédunk lezárja a csatlakozási tárgyalásokat.
Navracsics Tibor fontos feladatnak nevezte a Duna stratégia megalkotását is, amely egész Közép-Európa számára egy átfogó gazdaságpolitikai fejlesztési terv lehet.
A miniszterelnök-helyettes szerint a Magyarországot ért támadások természetesnek tekinthetők.
Uniós elnöklése idején ugyanis minden államra nagyobb figyelem irányul.
Ha ennek ellenére sikeres elnökségi félév lesz mögöttünk, méginkább felértékelődik az ország tekintélye.
A hivatalos uniós álláspont szerint Magyarország felkészült az uniós elnökségre - tette hozzá Navracsics Tibor.
Beszélt arról is, hogy a magyar gazdaság felgyorsulását várja a Széchenyi terv napokban megjelenő új pályázataitól.
A központi közigazgatás öt, a háttérintézmények tíz százalékos leépítési kötelezettsége pedig nem jelent ugyanilyen arányú elbocsátást - mondta a miniszterelnök-helyettes.
Ezt úgy próbálják elérni, hogy a létszámstop mellett nem vesznek fel új alkalmazottakat a nyugdíjba vonulók helyett. forrás: mr1-kossuth.hu
2011-01-09 18:20:33
promenad.hu
Telefonon is elérhető a kormányablak
A lakosság nemcsak a kormányablakokban, hanem a 1818-as, helyi tarifával hívható telefonszámon is intézheti az ügyeit januártól.
Bács-Kiskun megyében a Dél-Alföldi Regionális Egészségbiztosítási Pénztár kecskeméti kirendeltségében kapott helyet a kormányablak.
Átszervezte a közigazgatást az Orbán-kormány, a gyorsabb ügyintézés érdekében minden megyében létrehozták az úgynevezett kormányablakokat, ahol például az egyéni vállalkozással és a szociális támogatások igénylésével kapcsolatos ügyekben tudnak segíteni.
A tájékoztatást januártól a 1818-as, helyi tarifával hívható telefonszám is segíti, az e-maileket pedig a1818@ ugyfelvonal.hu címre várják.
A Kormányzati Ügyfélvonal sms száma 1818, faxszáma 061 452 3621, internetcíme www.ugyfelvonal.hu. forrás és teljes cikk: kecskemetitv.hu
2011-01-09 18:31:20
promenad.hu
Árokba borult kocsijával
Árokba borult egy izsáki személyautó az 52-es főúton, az izsáki leágazásnál - tájékoztatott Magony Andrea, a megyei főkapitányság ügyeletes szóvivője.
A baleset vasárnap kora este történt, amikor az Izsák felől érkező személyautó - vélhetően eltúlzott sebessége miatt - az 52-es útra térve az árokba került.
A kocsit vezető 36 éves izsáki férfit kórházba szállították a mentők. forrás: baon.hu
2011-01-09 18:45:12
promenad.hu
A vásárhelyihez hasonló hétvégi gyermekétkeztetési program Békésen
Hét krajcár néven kezdődött hétvégi gyermekétkeztetési program szombaton Békésen.
Országszerte sok gyermek nem jut meleg ebédhez a hétvégéken, a most indult kezdeményezéssel éppen ezen igyekeznek változtatni.
Országszerte évek óta gondot okoz, hogy - bár a szociális rendszer hétköznaponként többnyire biztosítja a nehéz körülmények között élő gyermekek meleg étellel való ellátását - a hétvégéken nem jutnak megfelelő ellátáshoz a rászorulók.
Rengeteg családban nincs pénz arra, hogy szombatra és vasárnapra is főzzenek, így a szegénységben élő óvodások és iskolások hétfőnként éhesen indulnak el otthonról.
Nem véletlen, hogy akad olyan dél-békési település, ahol a hét első napján már zsíros kenyérrel várják a nebulókat.
Az említett hiányosságot ismerte fel Izsó Gábor, Békés polgármestere, amikor életre hívta a Hét krajcár elnevezésű programot.
- Hosszú távon azt szeretnénk elérni, hogy Békésen azoknak a gyermekeknek se kelljen éhezniük hétvégén, akikkel a sors szűkmarkúan bánt.
Így január nyolcadikától minden szombaton, havi váltásban 150-150 gyermeket várunk meleg étellel - vázolta a kezdeményezés lényegét Izsó Gábor.
Elmondta, a főzéshez szükséges összeget nem önkormányzati forrásokból, hanem magánszemélyek, civil szervezetek, vállalkozók hozzájárulásából finanszírozzák. forrás és teljes cikk: beol.hu
2011-01-09 18:51:08
promenad.hu
Baleset miatt késnek a vonatok
2011-01-09 23:11:15
Juhász Éva
Megtették az első lépést - Női esték
Akik itt vannak, már a legfontosabb lépést megtették köszöntötte Tarján Lajos, a T&M Sport Fitness Stúdió vezetője azokat a nőket, akik január 9-én vasárnap délután fél hatkor összegyűltek azzal a céllal, hogy ez lesz az este, melyet tényleg csak önmagukra szánnak.
Galériával!
Tarján Lajos a megjelent több mint 20 hölgynek Churchill szavait idézte: Nem ígérhetek mást csak vért, erőfeszítést, verítéket és könnyeket; majd hozzátette: ebből megtartják az erőfeszítést és a verítéket, de kiegészítik felszabadultsággal és jókedvvel.
Ehhez híven folytatódott az este.
Az érdeklődő hölgyek között minden korosztály képviselte magát, még unoka és nagymama is érkezett együtt.
A bárki által elvégezhető gyakorlatok arra hívatottak tette hozzá Tarján Lajos, hogy a mozgást és a lelki egyensúlyt összehangolják.
Fekete Edit természetgyógyász, a Yin-Yang Klinika tulajdonosa elmagyarázta a mozgásra kész nőknek, hogy míg a nyugati orvoslás a testet, Keleten először az ember lelkét gyógyítják.
Kifejtette, mennyire igaz, hogy minden sikeres férfi mögött egy nő áll, aki kiegyensúlyozott hátteret teremt.
Ám ez akkor sikerül, ha ő maga is kiegyensúlyozott.
Majd bemutatta a helyes hasi légzés menetét, melyet születésünkkor ösztönösen végzünk, majd elfelejtünk.
Ezután nőtársait a meridián gyakorlatok elsajátítására oktatta.
Ezeket otthon egyedül is végezhetik, de társaságban jobban megy.
Ez utóbbi bebizonyosodott vasárnap délután, hiszen jó hangulatban, kacagva végezték a gyakorlatokat a megjelentek.
Felszabadultakká váltak, hiszen bár a főszerepet a mozgás játszotta a hangsúly a kikapcsolódáson volt.
Fekete Edit meridián gyakorlatai után Tarján Lajos a hölgyek figyelmét a TRX nevű eszközre irányította, melyet aztán sorban ki is próbáltak.
Ezt bárki használhatja, bárki el tudja végezni a hozzátartozó gyakorlatokat.
Ezután a stúdió munkatársainak segítségével minden eszközt kipróbálhattak a hölgyek, hogy megtalálják a számukra megfelelőt.
Mosolyogva érkeztek, nevetve tornáztak és felszabadultan távoztak a résztvevők.
Tarján Lajos megköszönte a hölgyeknek, hogy eljöttek, és megtették az első lépést.
Illetve megköszönte Égető Gyula cég- és szerkesztőségvezetőnek, a Rádió7 és a www.promenad.hu szerkesztőségének, hogy sokat tettek az est létrejöttéért.
Kaszanyiczki Katalin is a Rádió7 műsorából hallott a Női estékről, és kíváncsi lett rá.
A mozgás mellett jó lehetőségnek tartja a kimozdulásra is.
Ráadásul tette hozzá ennyi kell egyszer egy héten.
Vargáné Szél Ildikó az unokájával érkezett a Női estékre.
Ezelőtt nem járt még itt, de a kíváncsiság és a lehetőség, hogy térdproblémái ellenére is végezhető gyakorlatot próbálhat ki, idehozta.
Ülőmunkát végez, ezért is fontos, hogy mozogjon.
Mint mondta, megfelelő az időpont, mozoghat és oldja a stresszt.
Hozzátette: örül, mert jó érzés, hogy végig tudja csinálni a gyakorlatot, és várakozáson felüli élményben volt része a Női estéken, ezért újra eljön a következő vasárnapokon is délután fél hatra.
Ugyanis a Női estéknek ezzel még nincs vége.
Ez csak az első lépés volt.
Megosztom!
|
2011-01-10 06:53:45
Juhász Éva
Hidegfront jön, de csak kissé csökken a hőmérséklet
Bár hétfőn hidegfront érkezik, továbbra is enyhe marad az időjárás.
Az olvadás és a jövő héten érkező esők miatt kritikussá válhat a belvízveszély.
A szálló por és a nitrogén-oxidok koncentrációja több nagyvárosban meghaladja az egészségügyi határértéket.
Eleinte többfelé párás, ködös lesz a levegő, majd nyugat felől fokozatosan tovább vastagszik a felhőzet, de a déli, délkeleti megyékben még kevesebb felhő lesz az égen, és pár órára kisüthet a nap.
Eső, zápor az északi és nyugati megyékben napközben szórványosan, estétől egyre többfelé várható.
Este az Északi- középhegységben néhol már havas eső sem kizárt.
A kezdetben mérsékelt délies szél északkeletire, a Dunántúlon északnyugatira fordul és ott átmenetileg kissé megélénkül.
A legmagasabb nappali hőmérséklet délnyugaton még kevéssel 10 fok felett, másutt 3, 8 fok között alakul.
Északon várhatók a legalacsonyabb értékek.
Gyenge hidegfronti hatás érvényesül a légkörben, ezért a görcsökkel járó betegségekben szenvedők tüneteik fokozódását tapasztalhatják.forrás: origo.hu
2011-01-10 07:01:08
Juhász Éva
Vízhálózat karbantartás Hódmezővásárhelyen
2011-01-10 07:11:13
Juhász Éva
Kedvezményes árú kismamabérletet válthatnak februártól a gyesen és gyeten lévő szülők Szegeden.
Haág Zalán önálló képviselői indítványát a tavaly decemberi utolsó rendes közgyűlési ülésen 27 igennel támogatta a többség.
A KDNP-s képviselő szerint vissza kell csalogatni az utasokat az SZKT-hoz, melyhez hozzájárulhat a kismamabérlet is.
Mint a népmesében az okos lány: hoztak is ajándékot meg nem is a szocialista képviselők jellemezte portálunknak a kismamabérlet kapcsán kialakult decemberi közgyűlési vitát Haág Zalán KDNP-s képviselő.
Míg két évvel ezelőtt az akkor még szocialista többségű közgyűlés lesöpörte a javaslatot, tavaly egy olyan változatot fogadtak el, mely értelmében csak nagyon kevesen vehették igénybe a havi tanuló- vagy nyugdíjas bérlet árával megegyező árú bérletet.
Most viszont kisebb vitát követően a többség megszavazta, hogy az összes gyesen és gyeten lévő szegedi is válthasson ilyet februártól.
Botka László polgármester a testületi ülésen azzal érvelt, hogy az Szegedi Közlekedési Társaság (SZKT) 4-500 milliós hiányát a kismamabérlet akár 600 millióra is növelheti, míg Nagy Sándor volt SZDSZ-es alpolgármester azt feszegette, hogy kormányzati árkiegészítésre lenne szükség a bevételkiesés pótlásához.
Elhangzott az is, hogy eddig 4-500 szociális alapú kismamabérletet vásároltak Szegeden.
Haág szerint a polgármester adatai légből kapottak, hiszen ennyien nem is részesülnek rendszeres gyermekvédelmi támogatásban Szegeden.
A szám úgy jöhetett ki, hogy körülbelül hatvanan vettek ilyen havi bérletet, melyet a polgármester felszorozott a hónapok számával.
A kereszténydemokrata politikus szerint a száz-kétszáz milliós bekerülési költség rendkívül túlzó, hiszen egyrészt a városvezetés elmulasztott hatástanulmányt készíteni arról, hányan veszik majd igénybe a kismamabérletet (ezzel kapcsolatban csak találgatni tudunk, de a jogosultak száma kétezer körüli), ráadásul az általuk váltott bérletből befolyó összeg nem kiadásként, hanem bevételként fog jelentkezni az SZKT (és a Tisza Volán) számláján.
Nyilván sokan lesznek ráadásul olyanok, akik korábban nem vettek teljes árú bérletet, most viszont megvásárolják a kedvezményes árút, mert így már megéri nekik busszal, villamossal vagy trolival utazni.
Tavaly egyébként komoly, nyolc százalékos utasszámcsökkenés volt tapasztalható az SZKT-nél, mely tendenciát meg kell állítani, s ha lehet, vissza kell fordítani Haág Zalán szerint.
A képviselő úgy látja: ha jól szervezett a helyi közlekedés, akkor a kisgyermekes szülők többsége azután is vált majd bérletet, hogy már nem jár neki kedvezmény.
Arra is felhívta a figyelmet, hogy a mostani döntés egy gesztus a város részéről, hisz mindenképpen fontos a gyermekvállalás, mint társadalmi érték elismerése.
A szocialista ellenérvek felsorakoztatása ellenére a 29 tagú közgyűlés 27 igen szavazattal fogadta el a KDNP-s képviselő önálló indítványát, csak Szentgyörgyi Pál (MSZP) szavazott nemmel, a szintén szocialista Révész Mihály pedig tartózkodott.
Mint korábban megírtuk a két évvel ezelőtti teljes ellenzés után tavaly februárban már elviekben támogatta a szocialista városvezetés Haág önálló indítványát.
A baloldali többség akkor mégis csak olyan rendeletet fogadott el, melynek értelmében kizárólag azok lettek jogosultak a kedvezményes bérletre, akik gyermekgondozási segélyben vagy gyermeknevelési támogatásban részesülnek, továbbá gyermekük rendszeres gyermekvédelmi kedvezményt is kap.
A képviselő akkor portálunknak elmondta, ő eredetileg olyan rendszert javasolt, ami működik például Budapesten, Debrecenben és Szolnokon is.
Ha egy-két éves késéssel is, de ez fog életbe lépni 2011. február elsején Szegeden.
A kismamabérletre azok a szülők jogosultak, akik kisgyermeküket nevelik, és gyermeknevelési segélyben (gyes) vagy gyermeknevelési támogatásban (gyet) részesülnek (a nagyobb összegű ellátásra gyedre jogosult szülők költségvetési okból sajnos nem szerepelhetnek a kedvezményezetti körben).
A kedvezményre` az a bejelentett szegedi lakó- vagy tartózkodási hellyel rendelkező személy` jogosult,` aki hatósági bizonyítvánnyal igazolja, hogy gyermekgondozási segélyt (gyes) vagy gyermeknevelési támogatást (gyet) vesz igénybe`.
A jogosultság igazolása` a gyes vagy gyet folyósítását bizonyító, a Magyar Államkincstár által kiállított, 1 hónapnál nem régebbi eredeti hatósági bizonyítvánnyal vagy 3 hónapnál nem régebbi megállapító határozattal történik`.
A kedvezményes bérlet február 1-től érvényes, és havonta 2850 forintba kerül majd.forrás: szegedma.hu
2011-01-10 07:18:25
Juhász Éva
Magas részvételi arány a kisebbségi választásokon
Bezárt vasárnap este hét órakor minden szavazókör, ahol a nap folyamán települési és országos kisebbségi választást tartottak.
A kisebbségi választáson a részvételi arány magas, 83 százalék feletti volt.
A mintegy 1.600 szavazókör bezárása után azonban nem kezdték meg a voksok összesítését, mert ez a területi, azaz a megyei, illetve a fővárosi választási bizottságok feladata lesz hétfőn.
A helyi választási bizottságok feladata csak az, hogy kisebbségenként szétválogassák, és külön, úgynevezett szállítóborítékokban a területi bizottságokhoz továbbítsák a szavazatokat.
A lezárt szállítóborítékokon fel kell tüntetni a benne lévő (kisebb borítékokba zárt) szavazatok számát.
A területi kisebbségi önkormányzati képviselők választásának eredményét a területi választási bizottság állapítja meg, ám az országos eredményt már az Országos Választási Bizottság (OVB).
Ezért az országos kisebbségi önkormányzati képviselők választásáról kiállított területi jegyzőkönyveket haladéktalanul az OVB-hez szállítják; a testület pedig ezek alapján - várhatóan szerdán - állapítja meg az országos eredményeket.
Sári Miklós, az OVI vezetője nem sokkal a szavazókörök lezárása előtt az MTI-nek azt mondta, a nap folyamán nem érkezett hozzájuk jelzés semmilyen rendkívüli eseményről.forrás: MTI
2011-01-10 07:21:20
Juhász Éva
Szijjártó: a családok többségének nem emelkedik a gáz ára
A megújulás gazdaságpolitikája nem tartalmaz megszorításokat - hangsúlyozta Szijjártó Péter, a miniszterelnök szóvivője az MTI-hez vasárnap eljuttatott közleményében, amelyben Szanyi Tibor MSZP-s országgyűlési képviselőnek az energia-áremeléssel kapcsolatos megállapításaira reagált.
Szanyi sajtótájékoztatóján felrótta a kormánynak a lakosságot hátrányosan érintő intézkedéseket, kiemelve, hogy a gázárak is 10-15 százalékkal emelkedtek.
Egyben " hajlításnak " minősítette az általa kormányzati retorikának nevezett megállapítást, hogy a fogyasztók 50-60 százalékánál nincs, vagy nem számottevő az áremelkedés.
A miniszterelnök szóvivője a szocialista politikus kijelentései kapcsán úgy fogalmazott: hiába az MSZP beteges ragaszkodása a megszorításokhoz és a gázáremeléshez, (...) a gáz ára sem emelkedik a magyar családok döntő többségének. forrás: MTI
2011-01-10 07:32:43
Szöllősi Sándor
Közlekedési információk Hódmezővásárhelyről
A hó a hétvégén a fagypont feletti hőmérsékletnek köszönhetően szinte mindenütt elolvadt az utakon, így a csúszásveszély megszűnt.
A forgalom viszonylag gyenge, úgy tűnik nehezen indul a hét első munkanapja.
A kátyúk, melyeket az elmúlt fagyos időszak tovább növelt, mindenütt jól látszanak.
A mai nap folyamán a Lázár és a Dózsa u. sarkán, a Hóvirág utcán a buszmegállóban állítják helyre az úttestet, valamint a Kaszap utcán a járdán végeznek betonozási munkákat.
Itt munkagépek mozoghatnak.
A Bajcsy-Zsilinszky utcán folytatódik a fák gallyazása, itt az úttest a munkák miatt leszűkül.
A forgalom a reggeli órákban jól halad, fennakadás sehol nem volt tapasztalható.
2011-01-10 07:44:07
Juhász Éva
Az Alsó-Tisza apad.
A vízszintcsökkenés csak a felső védelmi szakaszok mentén erősödhet számottevően, lejjebb a Maros áradása várhatóan fékezni fogja azt.
Mindszentnél valószínűleg jövő hét elején a II. fokú készültségi szint (750 cm) alá süllyed a vízállás, Szegednél az I. fokból (650 cm) való kilépést a Maros késleltetheti.
2011-01-10 07:47:11
Molnár Attila
Közlekedési információk Kistelekről és térségéből
2011-01-10 07:48:32
Juhász Éva
Olcsóbb lett az euró, drágult a svájci frank
2011-01-10 07:51:34
Juhász Éva
Már januárban több ezer közmunkás dolgozhat a belvízi védekezésben
Már januárban több ezer közmunkás dolgozhat az ár- és belvízi védekezésben, az önkormányzatok pályázatait gyorsított ütemben bírálják el - közölte az MR1-Kossuth Rádió reggeli műsorában az Országos Műszaki Irányító Törzs vezetője.
Láng István elmondta, hogy folyamatosan nő az elöntött terület nagysága, becslések szerint hamarosan 400 ezer hektár fölé emelkedik.
Jelenleg a Dél- Alföldön a legrosszabb a belvízhelyzet Az olvadás következtében egy nap alatt 20 négyzetkilométerrel nőtt a belvízzel elöntött területek nagysága a Tiszántúli Környezetvédelmi és Vízügyi Igazgatóság területén.
Már csaknem 440 négyzetkilométernyi terület áll víz alatt.
Az enyhe idő miatt a következő napokban várhatóan tovább növekszik a belvízzel borított területek nagysága.
A Berettyó- alsón, a Kállón és az alsó-nyírvíz-nagy-éri belvízvédelmi szakaszon a legmagasabb, harmadfokú a készültség.
Miskolc görömbölyi városrészében is szivattyúznak.
Szabolcs-Szatmár-Bereg megyében 40 ezer hektáron áll a víz, amire januárban még nem volt példa.
Újfehértón a házak védelmében éjjel-nappal szivattyúzni kell.forrás: mr1.hu
2011-01-10 08:15:03
Juhász Éva
A kormányzat szerint túl magas kamarai fizetéseket akart az orvosi testület
Az egészségügyi kamarák tisztségviselőinek díjazása és a jövőben kötelező kamarai tagságért fizetendő összeg ügyében eltérő állásponton van a kormányzat és a kamarák vezetése.
A parlament előtt van az egészségügyi kamarai törvény, amely többi közt az orvosi-, a gyógyszerészi- és a szakdolgozói kamarák kötelező tagságát is visszaállítaná.
Ez az orvosi területen harmincezer, a gyógyszerészi területen hét- nyolc ezer, a szakdolgozói területen csaknem százezer embert érint.
A gyógyszerészkamara számára nagyon fontos, hogy a parlament előtt van az egészségügyi kamarai törvény mondta Horváth Tamás, a testület elnöke, aki úgy véli, a jogszabály-tervezet elhelyezi a gyógyszerészi hivatás szakmai és etikai alapjait.
Ezek betartásához alapvető szükség van a jogszabályra mondta a gyógyszerészkamara vezetője.
Horváth Tamás kiemelte még a tervezetből a teljes körű kamarai tagságot és a teljes körű etikai rendszer működtetését.
A kamara elnöke két technikai hibát talált a tervezetben.
Horváth Tamás szerint nem derül ki, hogy jogfolytonos -e a szabályozás a korábbiakkal.
A tervezet előírná, hogy maximum két ciklust tölthet be egy kamarai tisztségviselő, de nem tudni, hogy a szabály ezután indul vagy az előző éveket is figyelembe veszi.
A másik probléma, hogy - bár az eredeti tervezetben benne volt - a mostaniban nem találják azt a passzust, hogy a tagdíjakat az országos szervezetnek kell befizetni.
Pedig az egységes szabályozás fontos lenne - közölte a kamarai elnök.
Szócska Miklós egészségügyi államtitkár elmondta, készséggel vesznek minden technikai jellegű javaslatot, amit az egyeztetések során esetleg még nem tisztáztak.
Az államtitkár hozzátette: hajlandó módosítani a jogszabályt, ha az nem egyértelmű.
Szócska Miklós szerint két kérdésben nem sikerült megegyezni a kamarákkal, ott a tárca álláspontját rögzítették a tervezetben.
A kormányzat a tervezetben a kamarai tisztségviselők díjazásának mértékét a helyettes államtitkári bruttó 750 ezer forintos fizetéshez köti, annál nem lehet magasabb.
Szócska Miklós szerint az egyeztetések során ez volt az egyik vitatott kérdés.
Az egyik kamara kétmillió forintos limitet húzott volna meg - tette hozzá az egészségügyi államtitkár.
Ezzel kapcsolatban Szócska Miklós az MTI-vel korábban azt közölte, az orvoskamarai javaslat az állami szektorban 2010-ben meghatározott bruttó 2 millió forintos vezetői díjazásban kívánta meghatározni a vitatott összeget.forrás: mr1.hu
2011-01-10 08:34:02
Juhász Éva
Mintegy százötven ingatlan veszélyeztetett Csanyteleken
Továbbra is szivattyúzunk, védekezünk, és figyeljük, hogy honnan tudjuk elvezetni a vizet.
Minden ház veszélyeztetett, aminek nincs alapja vagy a szigetelése sérült.
Így jelenleg 150 ház veszélyeztetett valamilyen mértékben Csanyteleken tájékoztatott Forgó Henrik polgármester.
Hat ház már megrogyott vagy nem kijavítható károsodást szenvedett.
Szombaton egy ház fala kidőlt, a lakókat kiköltöztették az önkormányzat melletti épületbe, ahol a júniusi belvíz károsultja még ma is lakik.
A sérült ingatlanokból kettő lakatlan, a többiben maradtak a lakók.
Folyamatos a szivattyúzás, 16-18 szivattyú dolgozik jelenleg a településen, magánemberek is bekapcsolódtak gépeikkel az elvezetésbe.
Az önkormányzat 6 nagyteljesítményű elektromos szivattyúval dolgozik 24 órában, emellett van 6 robbanómotoros és két nagyteljesítményű centrifugás szivattyú is munkába állítva.
Ha nem lesz esős időszak a továbbiakban, akkor sem számítanak jóra, mivel a tartósan magas talajvízszint minden bizonnyal további házakat fog leamortizálni.
Ha eső is esik, akkor ez a folyamat felgyorsul.
Megosztom!
|
2011-01-10 08:47:52
Juhász Éva
Utolsó simítások a Budapest-Bamako rally előtt
2011-01-10 08:55:29
Juhász Éva
Ki látta a hétfő reggeli balesetet?
Egy szürke Ford személyautó biciklis fiú elé hajtott Szegeden a Vedres utcában hétfő reggel 8 óra előtt néhány perccel.
A rendőrség a sofőrt vagy a baleset szemtanúit keresi.
A járművet egy középkorú nő vezette, aki a parkolóból állt ki éppen, amikor az úton biciklivel közlekedő 10 esztendős fiú elé hajtott.
A fiú ennek során az autó motorháztetején átbukfencezett, de szerencsére különösebb sérülése nem keletkezett.
A sofőr miután a fiútól megkérdezte, mi baja lett visszaült a kocsiba és továbbhajtott.
Várják a Ford sofőrjének, illetőleg azon szemtanúk jelentkezését, akik látták a balesetet.
Jelentkezni a 107, 112-es segélyhívószámon, vagy személyesen a Szegedi Rendőrkapitányságon lehet.forrás: CSMRFK
2011-01-10 09:00:09
Juhász Éva
Júniusig döntést várnak Románia schengeni csatlakozásának időpontjáról
Az unió soros elnöksége júniusig döntést vár Románia és Bulgária schengeni- csatlakozásának időpontjáról, jelentette ki Magyarország Szofia-i nagykövete.
Láng Judith szerint a két ország sok energiát fektetett a csatlakozási feltételek teljesítésébe, és azt szeretnék, ha még a soros, magyar elnökség ideje alatt eldőlne, mikortól zárkózhatnak fel a schengeni övezethez.
A nagykövet Magyarország, mint soros elnökség teljes támogatásáról biztosította a két államot.forrás: erdely.ma
2011-01-10 09:08:44
Kutasi Roland
Nem tudták megmenteni a másik újszülött életét sem
A másik kisbabája is meghalt az éjjel a klinikán annak az ikreket váró kismamának, aki szombaton lett rosszul, majd életét vesztette a Pest megyei Tárnokon.
Az anya életét már nem tudták megmenteni, de két kisfiát császármetszéssel világra segítették.
A szívük nem vert, nem is lélegeztek újra kellett őket éleszteni.
Válságos állapotban szállították őket a klinikára.
Az egyik újszülött vasárnap halt meg.
A másik állapota is kritikus volt, végül nem tudták megmenteni az életét.
Szabó Miklós, a Semmelweis Egyetem, I. Sz. Gyermekgyógyászati Klinikájának osztályvezető főorvosa elmondta: mindkét koraszülött nagyon gyenge állapotban volt, igyekeztünk megtenni a tartós stabilizálásukra, egyiküket vasárnap hajnalban, testvérét pedig a hétfő hajnali órákban vesztették el.
Meg nem erősített információk szerint a 33 éves, 8 hónapos terhes kismama cukorbeteg volt.
Azt nem tudni, hogy terhességi diabéteszben vagy normál cukorbetegségben szenvedett.
Azt is vizsgálják még, hogy betegségének köze volt -e a rosszulléthez.
(Forrás: hírTV)
2011-01-10 09:12:02
Juhász Éva
Hamar meglett a támadó
Mobiltelefon volt a zsákmánya annak a fiatalembernek, aki a hétvégén hajnalban Szeged belvárosában szórakozóhelyről hazamenet egy fiatal lánytól vette azt el dulakodást követően.
Egy arra járőröző rendőrautót látva a támadó a megszerzett készülékkel futva elmenekült, azonban nem jutott messzire, a rendőrök hamar utolérték.
A fiatalember közben megpróbált megszabadulni az így megszerzett telefontól, ám a rendőrök azt is megtalálták.
Kihallgatását követően a 19 éves férfit a rendőrség őrizetbe vette.
Vele szemben rablás bűntett gyanúja alapján indult büntetőeljárás. forrás: CSMRFK
2011-01-10 09:21:12
Juhász Éva
Megdőlt a melegrekord
Hajnalban melegrekord született, a Dél-Dunántúlon ez volt a legenyhébb január 9-e hajnal a meteorológiai mérések kezdete óta.
Eddig Budapestről jelentették ezen a napon a legmagasabb minimumot 1998-ban, akkor 7 fokot regisztráltak.
Hétfő reggelre azonban Baranyában helyenként csak 10 fokra hűlt le a levegő (OMSZ adatok). forrás: ozonenetwork.hu
2011-01-10 09:24:24
Molnár Attila
Még egy ház fala kidőlt
Ismét kidőlt egy ház fala Kisteleken.
A kisváros egyik főutcájánál munkagéppel zárták le az utat, az omlásveszély másik határától pedig az önkormányzat dolgozói fordítják vissza a forgalmat a további intézkedésig.
Ma reggelre a Rákóczi utca és a Keresztes Nagy Antal utca sarkán lévő épület udvar felöli oromfala dőlt le.
A meglehetősen rossz állapotú épület a Református Egyház kezelésében áll, szerencsére nem lakott.
A fal eddigi omlása önmagában nem jelentett veszélyt a közlekedésre, de látható a tetőszerkezet talpszelemenjeinek megcsúszása, így a főfalak kidőlhetnek.
A Keresztes Nagy Antal utca Rákóczi utca felőli végét az önkormányzat munkagépével zárták le, a sarki épülettől biztonságos távolságban pedig az önkormányzat dolgozói fordítják vissza az arra közlekedni szándékozókat a további intézkedésig.
Ez már a második belterületi ingatlan, amely a belvíz következtében megrongálódott a városban.
Mint korábban hírt adtunk róla, a Sörház utcában egy lakóház oromfala omlott le hasonlóképpen.
Az ott lakók rokonaiknál találtak ideiglenes helyet.
2011-01-10 09:34:09
Juhász Éva
Tíz határsértő a Tiszai gáton
Vasárnap éjszaka Tiszaszigetnél egy helyi lakos különös zajokra lett figyelmes, amelyek az élő Tiszai gát felől jöttek.
A holdfény sötét emberi árnyakat világított meg, akik bizonytalanul közlekedtek az ismeretlenben.
A helyi férfi az elcsípett szavakból rájött, hogy idegenek (külföldiek) közelednek a község felé, így rögtön telefonon értesítette a szegedi határrendészeket.
Az elfogás végrehajtására az Újszegedi Rendőrőrs járőrei is becsatlakoztak és a sikeres terület zárásának köszönhetően a bejelentést követően 10 perc múlva a` hálójukba` kerültek az idegenek.
Igazoltatásuk során kiderült, hogy az 1 iraki, 2 török és a 7 palesztinból álló csoport Szerbiából lépett illegálisan hazánk területére, mivel a beutazáshoz szükséges feltételekkel nem rendelkeztek.
Arra is fény derült, hogy az elfogottak közül a két török férfi nem először járt Magyarországon, ugyanis korábban már hasonló próbát tettek a tiltott határátlépésre, de akkor is sikertelenül.
Hamis okmányt is találtak a határrendészek az egyik palesztin férfi ruházatában, melyet abban az esetben használt volna fel, amennyiben átcsúszik a határon.
A két török, valamint a hamis okmánnyal rendelkező palesztin férfi ügyében büntető, míg a többi illegális határátlépő ügyében idegenrendészeti eljárás indult. forrás: CSMRFK
2011-01-10 09:34:21
Juhász Éva
Ismét harmadfokon védekeznek Csanádpalotán
Harmadfokról visszaléptünk másodfokra, majd ismét harmadfokú belvízvédelmi készültséget kellett elrendelni az olvadás miatt közölte Kovács Sándor Csanádpalota polgármestere.
Tetemes károk keletkeztek az elmúlt napokban a belterületi ingatlanokban is.
Markológépek takarítják a csatornákat, ahol nem volt belvízelvezető rendszer kiépítve, ott új csatornákat próbálnak kialakítani.
Kovács Sándor hozzátette: öt szivattyúval védekeznek jelenleg.
Ötven ingatlannál számítanak tetemes kárra, mivel ezek 20. század eleji földházak.
Felkészültek arra, hogy lakókat kell kitelepíteni, ám egyelőre még nem volt rá szükség.
Üresen álló termekben, tornatermekben tudják elszállásolni a károsultakat, ha családon belül nem tudják megoldani a lakhatásukat.
Még mindig az olvadás szakaszában vagyunk, a külterületekről nagy mennyiségű víz érkezik a település felé, ennek levezetése hatalmas feladat zárta a polgármester.
Megosztom!
|
2011-01-10 09:50:13
Juhász Éva
Gyalázkodó feliratokat festettek a bukaresti magyar követség kerítésfalára
2011-01-10 09:54:52
Juhász Éva
Napokon belül indul az új Széchenyi-terv
A hónap közepén jelenti be a kormány az új Széchenyi-terv indulását.
A program egyik fő célja a foglalkoztatás bővítése.
A pályázatok legnagyobb kedvezményezettjei a kis- és középvállalkozások.
A forrásokat főként a 2007-ben indult Új Magyarország fejlesztési terv megmaradt uniós támogatásai biztosítják.
Január 15-én indul az új Széchenyi-terv, amelytől az Orbán-kormány elsősorban a foglalkoztatás bővítését várja.
A Mapi Magyar Fejlesztési Iroda Zrt. szerint a jövőben a pályázati forrásoknak körülbelül a felét kizárólag kis- és középvállalkozások érhetik majd el.
A kormány tervei szerint ez a szektor minden kiírásban előnyt élvez majd: a kis- és középvállalkozásokat plusz pontszámmal, magasabb elérhető támogatási mértékkel igyekeznek fejlesztésre ösztönözni.
A mikrovállalkozások szintén kiemelt elbánásra számíthatnak külön pályázati kiírásokkal, magasabb elérhető támogatási mértékkel.
Az új Széchenyi-tervben vállalt egymillió új munkahely érdekében általános elvárás lesz a munkahelyek megőrzése és a személyi jellegű ráfordítások növelése (ez alól kivétel csak a közvetlenül a kitörési ponthoz kapcsolódó kiírások esetében lehetséges).
Induló vállalkozások esetében várhatóan alapkövetelményként jelenik majd meg, hogy a projekt befejezését követő két üzleti év átlagos éves személyi jellegű ráfordításainak összege elérje az elnyert támogatás összértéket.
Nagy összegű, komplex fejlesztési projektek esetében (elsősorban nagyvállalatoknál) a bázisévhez képest nettó létszámnövekmény vállalását is előírja majd a támogató.
A terv lényeges, új vonása a kombinált konstrukciók megjelenése, amelyekben egyaránt jelen van a vissza nem térítendő támogatás és a garanciával felvett hitel.
A hitelekhez tervezett nyolcvanszázalékos garancia a bankok számára is pozitív újdonság, érdekeltté teszi őket a hitelkihelyezésben.forrás és teljes cikk: kecskemetilapok.hu
2011-01-10 10:01:18
Juhász Éva
Az enyhe idő január végére téliesre fordulhat
A következő egy hét során nyugati áramlással enyhe, de váltakozó nedvességtartalmú levegő áramlik térségünkbe, így folytatódik az enyhe időjárás esőkkel, záporokkal.
Télies fordulatot január 19. után vesz majd az időjárás - tájékoztatta portálunkat Kacsari László amatőr meteorológus.
Hétfőn változóan felhős lesz az ég sok napsütéssel, de délután beborul az ég és kisebb eső, zápor előfordul, ám jelentős mennyiség nem lesz.
A hőmérséklet +3/ +7 fok közt alakul majd.
Kedden már erősen felhős, illetve borult lesz az ég kevés napsütéssel, eső, zápor előfordulhat gyenge déli szél kíséretében.
A hőmérséklet +4/ +8 fok közt alakul majd.
Szerdán jobbára napos száraz idő lesz sok napsütéssel, gyenge széllel.
A hőmérséklet nappal 11, hajnalban 5 fok lesz.
Csütörtökön és pénteken sok felhőre, kevés napsütésre és jelentősebb mennyiségű csapadékra van kilátás élénk szél kíséretében.
A hőmérséklet csütörtökön +3/ +9, pénteken +4/ +10 fok közt ingadozik majd.
Az öt nap során lehulló csapadékmennyiség eléri majd a 10-12 mm-t, így várhatóan a rendkívüli belvízhelyzet romlani fog.
Ez az enyhe, de változékony időjárás tovább folytatódik.
Télies fordulatot január 19. és 20. között vesz majd az időjárás: ekkortól havazás, illetve hideg várható.
A hőmérsékleti minimumok 10, a maximumok 3, -4 fok közt lesznek majd.
2011-01-10 10:14:12
Juhász Éva
Megkezdődött a pszichiátriai intézet ápolóinak pere
2011-01-10 10:37:08
Juhász Éva
Hátára ragasztva próbált marihuánát csempészni
2011-01-10 10:40:07
Olasz Monika
KSH: nőtt a kereskedelmi szálláshelyek forgalma
2011-01-10 10:52:23
Juhász Éva
Robban a kazán, reped a fal
Felrobbantotta a kazánt a talajvíz Kunszentmiklóson az egyik ház alatt.
A tasskertesiek mentik a pincékből ami még menthető.
A kazánjuk tönkremenését a kisebbik veszteségnek tartják Mike Lászlóék.
Annál jóval nagyobb baj az, hogy házuk süllyed az ingoványban.
Nyirkosak a falak, repedések nyílnak kívül és belül, pincéjükből állandóan szivattyúzzák a vizet, máskülönben alighanem már a szénbedobó ablakon folyna kifelé.
A szippantós kocsi állandó vendég náluk, havi 30 ezer forintra rúg a házi derítő ürítése.
A laposban fekvő Tasskertes csaknem valamennyi családi házában hasonlóan küzdenek a talajvízzel.
A városrész a csodát várja, mert máshonnan nem ígérkezik segítség.
Látunk megoldást, hogyan lehetne elviselhető mértékig csökkenti a talajvíz szintjét.
Javaslatainkat többször elmondtuk a városházán, de eddig semmi nem történt érdekünkben.
Takarítani kellene tőlünk átellenben a temető alatt a csatornát.
Ha kitisztítanák, nagyon sok víz elfolyna tőlünk.
Nem hiszem, hogy annyi pénz nincs rá, szerintem kétszázezerből kijönne a meder mélyítése.
Javasoltuk az önkormányzatnak azt is, ásasson alant a laposban nagy vízgyűjtőket, ha nem is az egész Tasskertes, de egy jó része biztosan megmenekülne sorolta Mike László a Madách utcában.
Bődi Szabolcs polgármester véleménye szerint a vízgyűjtőkkel valóban lehetne csökkenteni a lakóterület alatt a vízszintet.
Tasskertesen azonban helyenként problémás még a szivattyúzás is, ugyanis a legmélyebben fekvő területek magántulajdonban vannak.
Ezért az önkormányzat valamilyen formában kezelésbe akarja vonni ezeket az ingatlanokat a vízmentesítés hosszú távra szóló megoldása érdekében.
Bárhogy is alakul a védekezés hatásfoka, a pincéknek, szuteréneknek befellegzett. forrás és teljes cikk: baon.hu
2011-01-10 11:34:57
Antal Sándor
Két vásárhelyi vívó is a legjobb nyolc között
A Budapesti Törekvés SE vívócentrumában hat nemzet részvételével Nemzetközi Bambi vívóversenyen vettek részt a Hódmezővásárhelyi Csomorkány SE versenyzői.
A fiúk versenyében 17 hazai és nemzetközi egyesület 47 versenyzője lépett pástra.
A vásárhelyi egyesületből Füzesi Tamás és Kerekes Csanád bekerült a legjobb nyolc versenyző közé.
Kerekes Csanád útja nem volt töretlen, 2 győzelem és 2 vereséggel fejezte be a kört.
A táblára kerülés és onnan a 16-ba jutásért, a kör levívása után jobb pozicióba került ellenfeleket kellett legyőznie.
Ügyes vívással, jó figyelemösszpontosítással sikerült mind a két ellenfelén győzelmet aratnia.
A 8-ba jutásért könnyebb dolga volt, hiszen a nála még egy évvel fiatalabb, sajnos klubtársával Héjja Alexel került össze.
Kettőjük küzdelméből a már rutinosabb Csanád került ki győztesen.
Füzesi Tamás okos vívással veretlenül vette az akadályokat, mivel csak győzelme volt a körvívásban, ezért kiemelt lett.
Ez azt jelentette, hogy nem kellett vívnia a táblára jutásért, hiszen elért eredménye alapján rögtön felkerült oda.
Szép győzelmeket aratva jutott el a legjobb 8-ig.
A 4-be jutásért a ZVE. versenyzőjével Wolf Ádámmal kellett vívnia, aki a magyar bambi ranglista 2. helyezettje.
Tamásnak sikerült rögtön az asszó elején előnyt szerezni öt találattal, így egy kicsit fellélegezve erőt gyűjthetett a végső győzelemre.
A verseny első vereségét a kettőbe jutásért szenvedte el a későbbi győztestől a bambi ranglista jelenlegi első helyezettjétől.
Így a dobogó harmadik fokára állhatott fel.
Eredmények: 1.
Bényei Erik Bp.Törekvés 2.
Koh Máté Bp. Vasas 3.
Füzesi Tamás Csomorkány..
8.Kerekes Csanád Csomorkány További vásárhelyi eredmények: 16.
Héjja Alex 24.
Makó András 27.
Tóth Gergely 36 Vas Benedek A lányok versenyében: Barát Melinda.
25. Szöveg és fotó: Csomorkány SE
2011-01-10 12:59:08
Kokovai Péter
Január 12-ig nevezik meg az Emfesz ügyfeleit ellátó szolgáltatókat
Legkésőbb január 12-én közleményben nevezi meg a Magyar Energia Hivatal azokat a szolgáltatókat, amelyek átveszik a földgázkereskedő Emfesz lakossági ügyfeleit - tájékoztatta Vigassy Csaba, a hivatal elnöki titkárságának vezetője hétfőn az MTI-t.
A hivatal január 5-én jelentette be, hogy 90 napra felfüggesztette az Emfesz gázkereskedői engedélyét január 13-i hatállyal, mert az FGSZ földgázszállító Zrt, mint a rendszerhasználatért felelős felfüggesztette az Emfesz-szel kötött szerződést.
A jogszabály alapján a hivatal azonnal megindította azt az eljárását, amelynek során kijelöli az Emfesz fogyasztóinak szolgáltatóit.
A lakosságot ellátó egyetemes szolgáltatói körben az ár nem lehet magasabb az adott szolgáltatási területet ellátó egyetemes szolgáltató végfelhasználói áránál.
Az Emfesz ügyfeleinek ellátása folyamatos, senki nem maradt a kereskedői engedély felfüggesztés miatt ellátás nélkül - hangsúlyozta Vigassy Csaba.
Az E.ON Hungária kommunikációs vezetője, Kutas István az MTI kérdésére elmondta: az már eldőlt, hogy több mint 60 ezer ügyfelük visszakerül hozzájuk arra a 90 napra, ameddig az Emfesz engedélyének felfüggesztése szól.
Az E.ON-nak 30 napon belül le kell leolvasnia a felhasználó gázóráját az elszámolás érdekében - tette hozzá.
Forrás: MTI
2011-01-10 13:05:34
Kokovai Péter
Felszámolják a Cerbonát
2011-01-10 13:14:02
Kokovai Péter
Továbbra sem lehet zálogjogot bejegyezni devizahitel után
2011-01-10 13:35:26
Martonosi János
Újraélesztési tanfolyam indul a megyében
Évente Európában mintegy 700.000 keringésmegállást észlelnek.
A kórházat elhagyó túlélők aránya kb. 5-10 % között van.
Az újraélesztés sikerességét alapvetően meghatározó tényező az időfaktor, mivel a keringésmegállást követő 1-2 percen belül megkezdett újraélesztés és defibrillálás több mint 60 %-os túlélést jelenthet.
A hirtelen szívhalál legtöbbször az elsősegélynyújtó helyektől, rendelőktől távol következik be, a tanyákon, központoktól távol élőkhöz a leggyorsabb segítség is későn érkezhet.
A laikusok által azonnal megkezdett újraélesztés meghatározhatja a beteg túlélési esélyeit.
Az Európai Reszusztitációs Társaság által 2010-ben kiadott legújabb ajánlás szerint a korán megkezdett, folyamatosan végzett, megfelelő technikájú mellkaskompresszió már önmagában is javítja a reanimatio sikerességének esélyeit.
A megfelelő ismeretek megszerzése ehhez nélkülözhetetlen, ehhez kíván lehetőséget nyújtani a régió nyolc mentőállomása, ill. annak vezetője ahol az Oxyvital Kft, a Kisteleki és Mórahalmi Járóbeteg Szakrendelő a Csongrád Megyei Balesetmegelőzési Bizottság támogatásával alapszintű újraélesztés tanfolyamot szervez a lakosság részére.
A tanfolyamok Szegeden, Hódmezővásárhelyen a Németh László Gimnázium és Általános Iskolában, Mórahalmon, Kisteleken, Csongrádon, Makón, Szentesen és Ruzsán lesznek.
Időpontja 2011. január 15-e 10:00 (A pontos helyszínről a mentőállomásokon, illetve a rendelőkben kifüggesztett plakátokon talál bővebb információt.)
Forrás: CSMRFK
2011-01-10 13:40:09
Martonosi János
Megújul a rendezvényház Újszegeden
2011-01-10 13:43:09
Martonosi János
NFÜ-vizsgálat alatt a szegedi trolibuszbeszerzés
A villamosprojekthez kapcsolódó trolibuszbeszerzéseknél bukkant kartellgyanús ügyekre Gyimesi László, a Gazdasági és Pénzügyi Átvételi Ideiglenes Bizottság fideszes elnöke, ezért még pénteken kezdeményezte a testület hétfő délelőtti rendkívüli ülését, melyen döntés született arról, hogy tételes célvizsgálat alá vetik a tendert, mellyel kapcsolatban már az NFÜ is vizsgálatot folytat.
Egyes szakértők szerint a piaci árnál darabonként 60-90 millió forinttal drágábban jutott Szeged 13 alacsony padlós trolibuszhoz abban a tenderben, melynek győztesét 2010. december 10-én hirdették ki.
Az átvilágító bizottság elnöke pénteki sajtótájékoztatóján arról beszélt, hogy az ajánlattevő cégek feltehetően összejátszottak: különböző tranzakciókkal, a vállalkozások közötti " tulajdonosvándorlással`, összefonódásokkal, mesterséges és nem versenyszerű árakat állapítottak meg a pályázatokban, így megfosztották a megrendelőt, Szeged városát a szabad és nyílt versenytől.
A hétfői bizottsági ülésen egyhangú döntés született arról, hogy célvizsgálat alá vetik a Szegedi Közlekedési Kft-t, a villamosprojektet menedzselő Szeged Pólus Kft-t és az önkormányzatot, hogy kiderítsék többek között azt is, hogyan lehetett nyertes a trolibuszbeszerzésre kiírt pályázaton egy olyan cég, amit a december 10-i eredményhirdetés előtt két nappal jegyeztek be, és mindössze 600 ezer forint a törzstőkéje.
A bizottság elnöke, Gyimesi László az ülés után bemutatta a Nemzeti Fejlesztési Ügynökség (NFÜ) értesítését arról, hogy szabálytalansági vizsgálat alá vonták a tendert.
A politikus elmondta, hogy a szerződést a nyertes pályázóval a mai napon aláírták, de ha vizsgálat során bebizonyosodik, hogy a tenderen induló cégek összejátszottak, és csak szimulált versenyhelyzetet teremtettek, akkor a kontraktus egyik pontja szerint akár fel is bontható a megállapodás.
Gyimesi szerint egyébként nagyon valószínű, hogy kartellezés miatt tudta a győztes pályázó az első körben 133 milliós darabárat hozzávetőlegesen 225 millióra növelni trolibuszonként.
A teljes villamosprojekt zárása eredetileg 2012. december 11., de a bizottság elnöke elmondta, hogy indokolt esetben lehet kérvényezni hosszabbítását.
A sajtó érdeklődésére Nagy Sándor, a projektért felelős korábbi alpolgármester úgy nyilatkozott, hogy örül a szerződés aláírásának, a város a tenderrel kapcsolatban pedig mindenben a közbeszerzési törvény szabályai szerint járt el.
Hozzátette: a trolibuszok azért lettek drágábbak, mert a tender során folyamatosan módosították a műszaki tartalmat az első körben tett ajánlathoz képest.
Nagy Sándor kiemelte, hogy a végső ajánlatban például olyan járművek szerepelnek, amelyek már áramszedő nélkül is képesek működni.
Az SZKT ügyvezető igazgatója, Tóth István Tibor pedig elmondta, hogy a törvényi előírásoknak megfelelően aláírta a győztes pályázóval a szerződést a 13 trolibusz beszerzésére, de ha valamelyik hatóság szabálytalanságot talál, elképzelhető a megállapodás módosítása.
Forrás: szegedma
2011-01-10 14:18:03
Molnár Attila
Az igényekhez igazították a vizsgaállomást
A motorkerékpártól most már a kamionig minden vizsgáztatható Kisteleken.
Fontos ez, hiszen a lassú nehézgépekkel nem kell 30-40 kilométert vándorolni egy műszakiért magyarázta Czékus János, a vizsgaállomás üzemeltetője.
Egy picikét adós is voltam ezzel a kistelekieknek, hiszen az öt vizsgaállomás közül csak itt nem volt még ilyen kezdte mondandóját a tulajdonos.
A régi mosót lebontva fogtak hozzá a csarnok építéséhez, amely alkalmas a legnagyobb traktorok és kamionok fogadására is.
Sajnos az építkezés kezdete eléggé elhúzódott, így az igazán nagy járművek részére a megnyugtató megközelíthetőséget biztosító lejárók a fagy miatt nem készültek el, de maga a vizsgasor már működik.
Nem csak megközelíteni kell, hanem ki is kell a csarnok másik ajtaján hajtani és ez főleg a nagy járművekre vonatkozik de ehhez szükség volt a szomszédos lakóépület helyére, így azt le kellett bontani.
Nagyon fontos volt az előkészítő talajmunka, egy komoly alapot, vastagon betonozott aljzatot kellett készíteni, hogy elbírja a nagy terhelést.
Nem különben a fékpad, a futómű rázató is olyan, ami nagy járművekhez méretezett.
Minderre már azért volt szükség, mert egyrészt a kisteherautók is egyre nagyobbak, nem férnek be a kisebb, 91-ben készült vizsgasor kapuján, de egyre nagyobb az igény, hogy a nagyméretű traktorokat is helyben lehessen vizsgáztatni.
Akárhogy is nézzük, eddig ilyen vizsgaállomásra legalább 30 kilométert kellett menni, ami sem időben, sem üzemanyagköltségben nem kevés egy munkagépnél magyarázta.
Már újabb tervekkel rendelkeznek, hiszen a régi mosót egy bentebbi traktusban beüzemelik, de sokkal fontosabb, hogy szeretnék a gépjármű forgalomba helyezést és kivonást is felvenni, vagyis súlyponti vizsgaállomássá fejleszteni a kistelekit tette hozzá Czékus János.
2011-01-10 14:28:23
Martonosi János
Kinevezték a kormányhivatalok főigazgatóit
Kinevezte a kormányhivatalok főigazgatóinak többségét Navracsics Tibor közigazgatási és igazságügyi miniszter.
A hivatalok szakmai vezetői a Közigazgatási és Igazságügyi Minisztériumban tették le ünnepélyes esküjüket és vették át kinevezési okmányaikat közölte a kormányzati kommunikációért felelős államtitkárság az MTI-vel hétfőn.
A főigazgatókat a közigazgatási hivatalok jogutódjaiként 2011. január 1-jével megalakult kormányhivatalok politikai vezetéséért felelős kormánymegbízottak javaslatára nevezte ki a szakminiszter határozatlan időre.
A fővárosi és a 19 megyei kormányhivatal hivatali szervezetét főigazgató vezeti, aki helyettesíti a kormánymegbízottat távolléte vagy akadályoztatása esetén.
A kinevezett főigazgatók a következők: Haszonicsné Ádám Mária (Budapest), Kovács Miklósné Molnár Ilona (Bács-Kiskun), Bércesi Ferenc (Baranya), Tóth Ildikó (Békés), Lukács Irén (Borsod-Abaúj-Zemplén), Polner Eörs (Csongrád), Balogh Ibolya (Fejér), Nagyné László Edit (Győr-Moson-Sopron), Vasas Lászlóné (Hajdú-Bihar), Balás István (Heves), Szakali Erzsébet (Jász-Nagykun-Szolnok), Józsa Veronika (Pest), Neszményi Zsolt (Somogy), László-Varga Zsuzsanna (Tolna), Ágh Ernőné (Vas), Nagylaki Csilla (Veszprém) és Sifter Rózsa (Zala) .Forrás: MTI
2011-01-10 14:31:13
Martonosi János
Kamu a Facebook megszűnéséről terjedő hír
Angol nyelven már futótűzként terjed a hír: március 15-én bezár a közösségi oldal.
Ez természetesen kamu.
Az internetes kacsák terjedését ismerve nem sok idő kell ahhoz, hogy valaki vegye a fáradságot és magyarra lefordítva tovább terjessze az első ránézésre is teljes hülyeséget, aminek mégis bedőlnek az emberek.
Hazai internet-védelmi kötelezettségeinknek eleget téve megpróbálunk megállt parancsolni a bezár-a- facebook hisztéria magyar nyelvű megjelenésének.
A rövid üzenet - melynek pontos eredetét nyilván sosem lehet kideríteni - két dolog teszi hihetővé.
Egyrészről az indoklás, miszerint a végleges leállás annak köszönhető, hogy Mark Zuckerberg (alapító és mai napig főnök) megcsömörlött, a közösségi oldal tönkretette életét.
Aki látta a Közösségi háló című filmet, át tudja érezni a szegény milliárdos hányattatott sorsát.
Persze ez még önmagában nem lenne elég, hiszen bárki írhat bármit.
Végső bizonyítékként egy weeklyworldnews.com nevű híroldalon megjelent cikkre mutat egy link, és mint tudjuk, ha az interneten valami le van írva, az csak igaz lehet.
Ugye?
Senkinek fel sem tűnik, hogy a szalagcímek között szerepel Mike Tyson boxoló galamb-fétise, Michelle Obama terhessége és egyéb nyilvánvaló álhírek.
S míg egy ilyen hoax nyilvánvalóan nem olyan ártalmas, mint egy vírus, mégiscsak bosszantó - akár mi magunk dőlünk be neki, akár barátaink tömegeit látjuk elhinni a nyilvánvaló hazugságot.
Forrás: aszegedkurir
2011-01-10 14:34:39
Martonosi János
Veszteséget hozott a ' ' pálinkaforradalom ' '
Az engedélyezés után 4 százalékra esett vissza a bérfőzésből származó jövedéki bevétel.
Milliárdokat bukott a bérpálinkafőzők által befizetett járulékok visszaesése miatt az állam - írja a Napi Gazdaság.
Az otthoni szeszfőzés engedélyezése óta hozzávetőleg négy százalékra csökkent a bérfőzésből származó bevétel a 2009. év azonos időszakához képest - nyilatkozta a lapnak Suller Attila a Nemzeti Adó- és Vámhivatal (NAV) vám és jövedéki szóvivője.
A NAV adatai szerint 2010-ben 2,8 milliárd forint volt a befolyt összeg, míg a korábbi években ugyanez átlagosan 8 milliárd forint körül mozgott.
Forrás: napi
2011-01-10 14:37:13
Martonosi János
A helyszínen lelőtték a balesetet szenvedett lovat
Személyi sérüléssel járó közlekedési baleset történt a 44-es út 101-es kilométerszelvényében Kondoros határában.
Egy Citroën Xsara az előtte haladó lovaskocsinak ütközött.
A lovaskocsi és a Citroën egyaránt Békéscsaba irányából Kondoros felé haladt, amikor a személygépkocsi az előtte haladó lovas fogatnak rohant.
A személygépkocsiban és a lovaskocsin is egy-egy személy, annak vezetője utazott, mindkét megsérült férfit kórházba szállították a mentők.
Információink szerint a lovaskocsi egy kettős fogat volt, az egyik ló, egy vemhes kanca olyan súlyos sérülést szenvedett, hogy a helyszínen lelőtték.
A baleset bekövetkeztének okati, körülményeit, a felelősség megállapításának kérdését a Békéscsabai Rendőrkapitányság közlekedésrendészeti alosztálya vizsgálja.
A helyszínelés idejére elrendelt teljes útzárat végül 13 óra előtt néhány perccel oldották fel.
Forrás: beol
2011-01-10 14:42:12
Martonosi János
Új városképet, fedett uszodát, közműveket ígér a 2011-es év Kunszentmiklósnak.
Legelőbb is, a súlyos belvízár megszüntetésére szólítja a településeket a kistérségi központ önkormányzata.
Szerdán rendkívüli találkozón akarnak megállapodni a felső-kiskunsági települések vezetői a kistérséget ismételten sújtó belvízár tartós megoldásáról.
Bődi Szabolcs Szentmiklós polgármestere erről így nyilatkozott a Petőfi Népének: felvállalják a gesztorságát a nagyszabású belvíz-elvezetési programnak, amennyiben hozzájutnak központi forrásokhoz.
A belvízár súlyosságát mutatja, hogy a város mélyen fekvő területein fertőzés veszélyeztet: a talajvíz a felszínre nyomja a házi derítőkből a szennyvizet.
Felértékelődött a csatornázási program, aminek megvalósítása a fő feladat a 2011. évben.
Az önkormányzat 2008-ban forrást vont be kötvénykibocsátással, jelentős részben településfejlesztési támogatások önrészére.
A csatornázáson kívül mi másra költenek az egymilliárdból? kérdeztük Bődi Szabolcs polgármestert.
Napirendre jut a város főtérének úgynevezett rehabilitációja, a programba befogadták pályázatunkat.
Ez egy igen jelentős feladat, magába foglalja a városháza teljes felújítását, akadálymentesítését, pincéje rendbe tételét és a köz érdekében való megnyitását.
Ide tartozik a volt művelődési ház újjáépítése, valamint a tájház Petőfi-emlékházzá alakítása.
Várható a fedett gyógymedence megépítése, feltárjuk a geotermikus forrást, ahonnan az intézmények fűtőrendszerét látjuk el.
Fontos célkitűzésünk az egészségház mintegy félmilliárd forint költségű fejlesztése, ami reményeink szerint még ebben az évben megvalósul.
A kötvénykibocsátásból származó forrás mozgásteret ad mondták annak idején a tőkebevonás támogatói.
Oly mértékű pénzügyi teher, ami veszélyezteti a költségvetést mondták ellenzői.
Azt mondhatom, hogy beváltotta a reményeinket.
Szükség volt a forrásbevonásra, mert a központi normatívák folyamatos elvonását másként nem tudtuk ellentételezni.
Takarékos gazdálkodás ellenére is forráshiányunk volt az iskolák, az egészségügyi központ, a szociális otthon fenntartásának finanszírozásában.
A kötvénykibocsátásból származó forrás lekötésével mintegy 170 millió forint többlethez jutottunk, amit beforgattunk a költségvetésbe, nem kényszerültünk működési hitel felvételére sőt, a hozadék elegendő volt a kötvénykamatokra is.
Ehhez az eredményhez köze van a svájci jegybanki kamatcsökkentésének, amit a kötvényértékesítési konstrukcióban óriási előnyt jelentett a városnak.
Az utóbbi öt évben a kistérségben egyedül Kunszentmiklóson nőtt a foglalkoztatás.
Várható -e az ipari gazdaság bővülése?
Heteken belül kiderül, miként avatkozik be az állam a hulladék-feldolgozó és az ahhoz kapcsolódó, újszerű építőanyagokat gyártó üzemek telepítésébe.
Ha a kormány kiemelt programként kezeli ezeket, akkor biztosítunk helyet a műanyagot újra hasznosításnak illetve a habkavics gyártásnak.
Az utóbbi termék különleges tulajdonságai révén távlatokat nyithat a helyi építkezésben, például kiválthatók a belvizes területeken veszélyeztetett lakóépületek.
Forrás: baon
2011-01-10 14:54:01
Martonosi János
Navracsics Tiborral egyeztetnek felsőoktatási szervezetek az új törvényről
Az új felsőoktatási törvényről egyeztet a Hallgatói Önkormányzatok Országos Konferenciája (HÖOK) és több felsőoktatási szervezet pénteken Navracsics Tibor miniszterelnök-helyettessel tudta meg az MTI felsőoktatási forrásokból.
A HÖOK visszavonatná a koncepciót.
Az MTI információi szerint az egyeztetésen a Hallgatói Önkormányzatok Országos Konferenciája mellett részt vesznek a kutatóegyetemek rektorai, Pálinkás József, a Magyar Tudományos Akadémia elnöke és a Doktoranduszok Országos Szövetsége is.
Nagy Dávid, a HÖOK elnöke az MTI-nek hétfőn azt mondta, hogy a felsőoktatási törvény legújabb, január 4-i változata vitára is teljesen alkalmatlan, ezért a megbeszélésen a visszavonását fogják kezdeményezni.
Továbbra is kifogásolják a dokumentum vizsgaalkalmakra vonatkozó passzusait.
Mint elmondta, az államtitkárság elképzelései szerint a hallgatóknak lehetőségük lenne négy vizsgát tenni, ebből a másodikat az intézményen belül egy másik tanárnál, míg a negyediket egy másik intézményben.
Automatikusan megszűnne a hallgatói jogviszonya annak, aki ugyanazon kódszámú tanegységből négy alkalommal elégtelen vizsgát tett.
Ez abszurd fogalmazott a hallgatói vezető, és leszögezte: ragaszkodnak azokhoz az elképzelésekhez, amelyekről a decemberi szombathelyi küldöttgyűlésükön döntöttek.
A HÖOK mint a december 4-i közgyűlési állásfoglalásban rögzítették nem a lehetséges vizsgák számát maximálná, hanem a tanulmányok előrehaladásának minimális sebességét szabná meg.
Így annak a hallgatónak, aki nem tudja adott idő alatt az előírt kreditmennyiség legalább felét teljesíteni, szűnjön meg a hallgatói jogviszonya.
Egy 180 kredites képzés esetén ideális esetben egy év alatt 60 kreditet kell teljesíteni, aki tehát két félév alatt nem tud 30 kreditet teljesíteni, annak szűnjön meg a hallgatói jogviszonya, hiszen az egy olyan csekély előrehaladási sebesség, amely szerintük nem indokolja, hogy az érintett felsőfokú tanulmányokat folytasson.
A tanulmányi és vizsgaszabályzat tekintetében ragaszkodnak ahhoz, hogy megmaradjon a hallgatói képviseletek egyetértési joga, az intézményi döntéshozó testületekben, szenátusokban pedig meg kívánják tartani a legalább egynegyedes, legfeljebb egyharmados képviseleti arányt.
Nagy Dávid azt mondta, elfogadhatatlannak tartják a hallgatói képviseleti arányra megfogalmazottakat is, a karonkénti egy hallgató túl általános, ezt részletesebben kell szerintük meghatározni.
Megjegyezte: az oktatási államtitkársággal december 9. óta semmilyen egyeztetés nem volt.
Az oktatási államtitkárság által készített, MTI birtokába került legújabb változatban az olvasható, hogy " a hallgatói igényeket, amelyek a szenátusi és bizottsági képviseleti arány változatlanságát kérték, nem tudtuk elfogadni.
A hallgatói önkormányzatok támogatottságát (a választói arányokat) figyelembe véve differenciált részvételi arányra és jogosultságra teszünk javaslatot.
` Forrás: MTI
2011-01-10 15:22:53
Martonosi János
PSZÁF: megéri euróra váltani a frankhiteleket
Érdemes a svájci frankban lévő hitelt euró kölcsönre átváltani, mert az utóbbi esetben kisebb az árfolyamváltozás - hívja fel a figyelmet a Pénzügyi Szervezetek Állami Felügyelete egy vezetői körlevélben.
A szakértő szerint ahhoz, hogy tényleg megérje a váltás, az euróhitelek kamatait a svájcifrank-kölcsönök kamataihoz kellene igazítani.
A felügyelet azt szeretné, ha egyre több pénzintézet lehetővé tenné a svájcifrank- hitelek euróra váltását.
A PSZÁF ezt azért támogatja, mert euróban a törlesztő részletek stabilabbak, mint más devizában.
A magyar gazdaság ezer szállal kötődik az euróövezet országaihoz, és a bankok könnyebben jutnak euróban forráshoz, mint például svájci frankban, ráadásul a várható euróövezeti csatlakozással megszűnik a kölcsönök árfolyamkockázata - mondja a Binder István PSZÁF-szóvivő.
A svájci frank folyamatos erősödése meggyőző érv az ügyfelek számára az átváltás mellett, de most még ellene szólhat, hogy az eurókölcsönök kamata magasabb, mint a svájci frankban felvett hiteleké, és hogy egy ilyen lépés után az adósok nagy részének várhatóan pótfedezetet kellene bevonnia - figyelmeztet a portfolio.hu elemzője.
Palkó István úgy látja, a PSZÁF a két ellenérv közül az egyiket próbálja kioltani azzal, hogy azt mondja: a bankok alkalmazzanak bizonyos kamat-, illetve árfolyam-kedvezményeket a hitelek törlesztő részletének kiszámítása során.
A legnagyobb kérdés az lehet, hogy a bankok mennyire lesznek aktívak, mennyire kínálnak rendkívül kedvező kamatozású euróhiteleket az ügyfelek számára szánt hiteleikkel szemben, és mennyire tudják ezt megengedni maguknak - mondja az elemző.
A PSZÁF további ajánlásokat is megfogalmazott a pénzintézetek felé.
Ezek között szerepel még, hogy a bankok, ha lehet, mentesítsék ügyfeleiket az átváltási költségek alól, hogy az átváltás az előtörlesztésekhez hasonlóan középárfolyamon történjen, és hogy kínáljanak fel futamidő hosszabbítást.
A probléma megoldása azért is fontos, mert november végén a teljes hitelállomány 56 százaléka volt svájci frankban, a 4800 milliárdos állomány 90 százaléka pedig ingatlanfedezet mellett nyújtott frankkölcsön.
A Krónika kereste a Bankszövetséget is, hogy megtudja, tagjaik tervezik -e ilyen konstrukció bevezetését, és ahhoz figyelembe akarják -e venni a felügyelet ajánlásait, ők azonban álláspontjuk kialakításához egyelőre időt kértek.
Forrás: MR
2011-01-10 15:34:42
Martonosi János
Kritikus a helyzet Pálmonostorán
Újabb családokat kellett kiköltöztetni Pálmonostorán, az olvadással ugyanis tovább romlott a kritikus belvízhelyzet tájékoztatta portálunkat a polgármester.
Rádiné Gémes Ildikó hozzátette: jelenleg is gőzerővel mentik a menthetőt, tizennégy szivattyúval dolgoznak.
A hétvégén négy házból kellett kiköltöznie a lakóknak, az enyhülő időjárás miatt ugyanis megrongálódott a zömében vertfalú, szigeteléssel nem rendelkező épületek szerkezete.
A vezető hangsúlyozta: az olvadás miatt további kiköltöztetésekre kell számítani, eddig kilenc lakóingatlant kellett elhagyni.
Jelenleg is megfeszített tempóban folyik a munka, folyamatosan szivattyúznak.
Emellett rengeteg vízügyi szakember is dolgozik azon, hogy a mélyen fekvő településről még hatékonyabban tudják elvezetni a vizet, azonban a felázott szántóföldeken sokszor lehetetlenné válik a mozgás, így a védekezés is.
Megosztom!
|
2011-01-10 15:47:39
Kodácz Csengele
Fejlődhet az állattenyésztés hazánkban
Optimista Fekete Balázs, a Hód-Mezőgazda Zrt. állattenyésztési igazgatója, aki a Rádió 7 Mezőgazdasági Magazinjában úgy nyilatkozott: fejlődhet a hazai állattenyésztés.
Fekete Balázs, a Hód-Mezőgazda Zrt. állattenyésztési igazgatója elmondta, Magyarország tej- és tejtermékek előállításában, tojástermelésben, sertéstenyésztésben jelenleg nettó importőr.
Ami azt jelenti, hogy az említett termékekből nem tud annyit előállítani, amennyi az ország szükségletét fedezné, így importra szorul.
Az állattenyésztési igazgató, aki a Magyar Állattenyésztők Szövetségének is az elnöke örömét fejezte ki, miszerint Orbán Viktor miniszterelnök január 3-ai nyilatkozatában kimondta: fejleszteni kell a magyar mezőgazdaságot.
A cél, hogy a hazai mezőgazdaság a nyugat-európaival versenyképes legyen.
Jelenleg évente kb. 3 millió sertést tenyésztenek itthon, ezt a számot legalább 5 millióra kellene emelni.
Fekete Balázs szerint a legnagyobb segítség az lenne, ha csökkentenének a termelők adminisztrációs kötelezettségeit és könnyítenék a támogatási pályázatokon való indulást.
Az igazgató szerint ugyanis a pályázatok elnyerésére azoknak van esélyük, akik, pályázatírókat alkalmaznak.
Május 6., 7. és 8-án rendezik meg a XVIII. Alföldi Állattenyésztési és Mezőgazda Napok Nemzetközi Szakkiállítást és Vásárt.
Az idei rendezvény vendég országa: Franciaország.
2011-ben újdonságként méhészeti és halászati kiállítás is lesz.
Kodácz Csengele
2011-01-10 16:18:33
Martonosi János
Drágulnak az üzemanyagok, újabb csúcson az árak
2011-01-10 16:20:07
Martonosi János
Újabb 15 százalékos gázáremelésre lehet szükség?
2011-01-10 16:35:08
Martonosi János
Fokozott biztonsági óvintézkedések közepette kezdődik kedden Zuschlag János és társai, különösen nagy kárt okozó csalás bűntette és más bűncselekmények miatt folytatott büntető ügyében a Szegedi Ítélőtáblán.
A másodfokú eljárás két hétig tart, ezalatt összesen hét tárgyalási napot tartanak.
A Bács-Kiskun Megyei Főügyészség bűnszervezet tagjaként, különösen nagy kárt okozó, folytatólagosan elkövetett csalás bűntette és más bűncselekmények elkövetése miatt nyújtott be vádiratot az egykori MSZP-s országgyűlési képviselő és társai ellen.
A Bács-Kiskun Megyei Bíróság 2008. október 8-án kezdte meg a per tárgyalását, és Fodor Endre bírói tanácsa 2010. március 31-én hozott elsőfokú ítéletet.
Az elsőfokú bíróság a 2007. szeptember 19. óta őrizetben, illetve előzetes letartoztatásban lévő Zuschlag Jánost folytatólagosan elkövetett csalás bűntette és más bűncselekmények miatt nyolc év hat hónap börtönbüntetésre ítélte.
A vádlottak közül héttel szemben egy év négy hónap és öt és fél év közötti végrehajtandó börtönt szabott ki a bíróság, három személyt felfüggesztett börtönre, négyet pénzbüntetésre ítélt, egy vádlottat felmentett.
Két vádlott esetében az elsőfokú ítélet jogerőre emelkedett.
Az ítélet ellen az ügyész fellebbezett, 14 vádlottal szemben a büntetések súlyosítását kezdeményezte.
Ugyanezen 14 vádlott és védőik felmentés, illetve a büntetés enyhítése érdekében fellebbeztek, így került az ügy a Szegedi Ítélőtáblára.
Zuschlag János az 1990-es évek közepétől vett részt országos szinten a baloldali ifjúsági politikai életben, előbb az Ifjú Szocialisták Mozgalmában (ISZM) töltött be vezető tisztségeket, majd a Baloldali Ifjúsági Társulás és az ISZM 2002. március 15-i egyesülése után létrejött a Fiatal Baloldal Ifjú Szocialisták Mozgalma, majd Fiatal Baloldal elnökhelyettese volt 2004 decemberéig.
Feladatai közé tartozott a politikai ifjúsági szervezetek programjainak finanszírozásához szükséges források biztosítása.
Az elsőfokú ítélet szerint ennek érdekében az elsőrendű vádlott kialakította az` egyesületi finanszírozási modellt`, amelynek lényege az volt, hogy civil szervezetek nevében benyújtott pályázatok révén elnyert támogatásokat az eredeti céltól eltérően részben a baloldali ifjúsági szervezet működésének és programjainak finanszírozására használták fel.
A fiktív pályázati tevékenységhez Zuschlag János és társai részben korábban szabályosan megalakított, de érdemi tevékenységet már nem végző civil szervezeteket, részben kifejezetten a pénzgyűjtés céljára létrehozott egyesületeket, alapítványokat használtak.
A civil szervezetek alakításához, működtetéséhez szükséges hamis dokumentációt az elsőrendű vádlott utasítására az ISZM-irodán tevékenykedő személyek készítették el.
A civil szerveztek elnöki, illetve kuratóriumi elnöki tisztségébe Zuschlag János olyan politikailag elkötelezett (főként ISZM-es) személyeket helyezett, akik vállalták azt, hogy részt vesznek a pályázati tevékenységben, illetve ezen keresztül a baloldali ifjúsági politikai szervezet finanszírozásában.
A bíróság szerint azzal valamennyien tisztában voltak, hogy a hálózathoz tartozó civil szervezetek tényleges tevékenységet nem végeznek, egyedüli céljuk a pénzgyűjtés.
Az egyesületek, alapítványok 2000 és 2006 között fiktív pályázatokat nyújtottak be több minisztériumhoz, a Gyermek és Ifjúsági Alapprogramhoz, a Nemzeti Civil Alapprogramhoz, Budapest Főváros Önkormányzatához, a Táncsics Alapítványhoz és uniós projektekre is jelentkeztek.
A bírósági ítélet szerint a Zuschlag János által irányított csoport összességében 72 millió forint kárt okozott.
Az összeg pontosan meg nem határozható részét a baloldali politikai ifjúsági szervezetek rendezvényeinek, táborainak finanszírozására, valamint a kiskunhalasi MSZP- alapszervezet működtetésére fordították.
A Zuschlag-ügyben a nyomozás egy rutinvizsgálat után kezdődött el, amelynek következményeként 2005-ben a Kiskunhalasi Városi Ügyészség indított vizsgálatot, számviteli fegyelem megsértésének alapos gyanújával.
Az elsőrendű vádlott a nyomozás kezdete után is irányította társait, akik tovább folytatták a pénzügyi tevékenységet, melynek lényegében csak az eljárás intenzívebbé válása vetett véget.
A büntetőeljárás során Zuschlag János instruálta vádlott társait, hogy milyen vallomásokat tegyenek, az általa irányított csoport védekezését összehangolta, valamint utasította társait tárgyi bizonyítékok, iratok eltüntetésére is.
Emellett megkísérelte jogellenes módon befolyásolni a nyomozást.
Forrás: MTI
2011-01-10 16:54:17
Martonosi János
A belvíz a Bogáncs tanyához is megnehezíti a bejutást
Nemcsak az emberek életét nehezíti meg a belvíz, hanem a segítségre szoruló kisállatok ellátását is nagyban megnehezíti Hódmezővásárhelyen, a Bogáncs tanyán.
A tanyát a Konrad Lorenz Természet- és Állatvédő Alapívány működteti.
A fenti képet egyik aktivistájuk juttatta el szerkesztőségünkhöz.
Mint kiderült a bekötőutak járhatatlanok, a belvíz miatt több helyen is térdig érő jeges belvíz áll az úton.
Megosztom!
|
2011-01-10 17:01:06
Martonosi János
Tovább nőtt az elöntött területek nagysága az Alsó- Tisza vidékén
A felmelegedés és az olvadás következtében tovább nőtt a belvíz által elöntött terület nagysága az Alsó-Tisza-vidéken, a becslések szerint 886 négyzetkilométer van víz alatt.
Az Alsó-Tisza-vidéki Környezetvédelmi és Vízügyi Igazgatóság (Atikövizig) működési területén 28 szivattyútelepen és az öt helyre ideiglenesen telepített 14 szivattyún naponta 4,65 millió köbméter vizet emelnek át a főgyűjtőkbe mondta Priváczkiné Hajdu Zsuzsanna, hozzátéve: a következő napokban várhatóan emelkedni fog az átemelt víz mennyisége.
Makó-Rákoson, ahol a belvíz egy utat is veszélyeztet, megkezdték egy nagy teljesítményű mobil szivattyú telepítését, a berendezés várhatóan kedden kezdhet el működni tudatta a szakember.
A belvíz gyorsabb levezetése érdekében a csatornákat is folyamatosan tisztítják.
Az Alsó- Tisza vidékén valamennyi vízgazdálkodási társulásnál másodfokú készültség mellett folyik a védekezés.
Harminckilenc településen első- vagy másodfokú helyi vízkár-elhárítási készültség van érvényben.
Csanádpalotán, Csanyteleken, Csongrádon, Kunszentmártonon és Pálmonostorán pedig harmadfokú készültség mellett védekeznek.
Tátrai János, a Csongrád Megyei Katasztrófavédelmi Igazgatóság szóvivője elmondta, hogy Csengelén egy tanya fala fölázott és megroggyant, ezért további két embert kellett kitelepíteni otthonából.
Ezzel a megyében húszra nőtt a belvíz miatt kitelepítettek száma, mivel hét településen összesen tíz ingatlan vált lakhatatlanná.
A közelmúltban 2000 januárjában volt a legmagasabb, 1080,5 négyzetkilométer az elöntött területek nagysága az Atikövizig területén.
Forrás: MTI
2011-01-10 17:22:25
Martonosi János
Délutánra visszaerősödött a forint a svájci frankhoz képest
2011-01-10 17:37:38
Martonosi János
Előbb megverte, majd baltával támadt haragosára egy fiatal
Előbb megverte, majd baltával támadt egy 16 éves fiúra egy 18 éves fiatalember Kunmadarason.
A fiatal elhajolt, így szerencsére nem sérült meg.
Emberölés kísérlete miatt indított eljárást egy 18 éves kunmadarasi fiú ellen a Jász-Nagykun-Szolnok Megyei Rendőr-főkapitányság.
A fiatalember előzetes szóváltást követően több alkalommal is megütött egy 16 éves fiút Kunmadaras egyik utcájában, majd elment.
Az agresszív fiatal csak néhány percre távozott, amíg baltát nem vett magához, majd a sértett lakásának udvarára ment.
A fiatalember a 16 éves fiú felé csapott a fejszével, aki csak azért nem sérült meg, mert elhajolt az ütés elől.
A rendőrség elfogta, őrizetbe vette, majd előzetes letartóztatását is kezdeményezte a 18 éves támadónak.
Forrás: webradio
2011-01-10 17:39:51
Martonosi János
Cozma-ügy: védett tanúk vallomásait ismertették a vádlottakkal
A Cozma-ügy tárgyalásának idei első napján védett tanúk korábban tett vallomásainak ismertetésével folytatódott az emberölés miatti büntetőper a Veszprém Megyei Bíróságon.
A tanácsvezető bíró hétfőn a vádlottak elé tárta azon tanúknak a vallomását, akik csak úgy voltak hajlandók az általuk látottakról beszélni, ha a vádlottak nincsenek jelen a tárgyalóteremben.
A múlt év végén tett vallomások zárt tárgyaláson hangzottak el, a sajtó képviselői is csak a tárgyalóterem melletti helyiségben követhették kihangosítva az elhangzottakat.
Forrás: MTI
2011-01-10 17:47:53
Martonosi János
Elütöttek egy kisfiút - szemtanúkat keres a rendőrség
Egy bicikliző kisfiú elé hajtott egy szürke Ford személyautót vezető nő az újszegedi Vedres utcában hétfő reggel 8 óra előtt néhány perccel.
A fiú nem sérült meg, de a rendőrség keresi a balesetet okozó középkorú nőt.
Egy bicikliző kisfiú elé hajtott egy szürke Ford személyautót vezető nő az újszegedi Vedres utcában hétfő reggel 8 óra előtt néhány perccel.
A középkorú nő éppen állt ki a parkolóból, amikor a 10 éves kisfiú elé hajtott.
A fiú kerékpárjával nekiütközött az autónak, majd átbukfencezett a jármű motorháztetején.
A kisfiú szerencsére nem sérült meg.
A sofőr megkérdezte a fiútól, hogy lett -e valami baja, majd visszaült a kocsijába és elhajtott.
A Szegedi Rendőrkapitányság várja a Ford sofőrjének, illetve azon szemtanúk jelentkezését, akik látták a balesetet.
Bejelentést tenni a 107-es, illetve 112-es segélyhívószámon, vagy személyesen a Rendőrkapitányságon lehet.
Forrás: webradio
2011-01-10 18:23:25
Martonosi János
Arattak a külföldiek 8 évig Magyarországon
A Magyar Nemzet elképesztőnek nevezi, ahogy az utóbbi nyolc évben a gazdaságpolitika a külföldi és vegyes tulajdonú vállalatoknak kedvezett.
2003-tól az adókedvezmények 93 százalékát kapták a külföldiek, akik taroltak az egyedi kormánydöntéssel adott, vissza nem térítendő juttatások terén is.
Ráadásul az átlagos adókulcs a magyar vállalatok esetében 17, a külföldieknél pedig 10 százalék volt.
A Nemzetgazdasági Minisztérium és az Európai Bizottság adatai jól jelzik, hogy sokkal több állami segítséget kaptak a magyar államtól a külföldiek, mint a hazai cégek - emlékeztet a lap.
A zömében multinacionális tulajdonú vállalatok a régiónál és az uniós átlagnál is jelentősebb mértékű állami támogatásokban részesültek a bruttó hazai össztermékhez (GDP) viszonyítva.
Sőt a külföldiek számos önkormányzattól is jelentős kedvezményeket kaptak.
Az uniós átlaghoz viszonyítva és a térség többi államához képest is kiemelkedően magas volt az egyoldalúan folyósított állami támogatások mértéke, és nem csupán egy- egy rövid időszakra, hanem a Gyurcsány-kormányok teljes idejére is.
Összességében a 20022008 közötti időszakban az állami támogatások terén 30 százalékos emelkedést lehet megfigyelni.
Forrás: hir24
2011-01-10 18:25:12
Martonosi János
Élesítve az ezermilliárdos időzített bomba a települések alatt
A jövőben nem lehet felelőtlenül " eladósítani, valamint a csőd szélére juttatni " településeket és önkormányzati tulajdonú cégeket - írja a Magyar Nemzet.
A lap szerint szorul a hurok a felelőtlenül gazdálkodó polgármesterek és önkormányzati tulajdonú vállalatok vezetői körül.
A továbbiakban nem görgethetik maguk előtt a korábban felvett hiteleket, amelyeket már csak újabb kölcsönökből tudtak törleszteni a települések.
Januártól szigorúbb lett az a szabályozás, amely az önkormányzatoknak szinte korlátlanul biztosított hitelfelvételi jogot - emlékeztet a lap.
Így a jövőben megakadályozható, hogy a városok, falvak körül felhalmozódott adóssághegy tovább növekedjen.
Ezentúl csak független könyvvizsgáló engedélyével vehető fel új kölcsön, és a számvevők a városi vállalatokat is ellenőrzik.
Az új szabályozás tehát erősíti a pénzügyi fegyelmet.
A települések adóssága az elmúlt öt évben megháromszorozódott, elérte az ezermilliárd forintos mértéket.
Ugyanakkor sok esetben a városvezetők halasztott tőke-visszafizetéssel vették fel a kölcsönöket, bocsátottak ki kötvényeket, így a már most is vészesen ketyegő önkormányzati bomba akár 2-3 év múlva is robbanhat - írja a Magyar Nemzet.Forrás: hír24
2011-01-10 18:31:23
Martonosi János
Saját autója gázolta halálra
Egy 17 éves fiatalember halt meg Budapesten a XIII. kerületi Bulcsú utca egyik új építésű társasházának teremgarázsában.
Eddig tisztázatlan körülmények között szorított falhoz saját autója.
Olyan súlyos sérüléseket szenvedett, hogy a helyszínen életét vesztette.
A baleset körülményeit a rendőrség vizsgálja.
Forrás: nol
2011-01-10 19:03:34
promenad.hu
Befejeződött Kulcsár nyomozati vallomásainak felolvasása a bíróságon
2011-01-10 19:07:31
promenad.hu
Hárman vagy négyen indulhatnak az RMDSZ elnöki székéért
Hárman vagy négyen szállhatnak be a versenybe a Romániai Magyar Demokrata Szövetség (RMDSZ) elnöki székéért; az eddigi hírek szerint Kelemen Hunor, Eckstein-Kovács Péter, Olosz Gergely és Cseke Attila fog valószínűleg megmérkőzni egymással a februári nagyváradi tisztújító kongresszuson.
Hivatalosan egyelőre csak két jelölt jelentette be indulási szándékát, mégpedig Kelemen Hunor kulturális és örökségvédelmi miniszter, valamint Eckstein-Kovács Péter, Traian Basescu államfő kisebbségi kérdésekkel foglalkozó tanácsadója.
A múlt héten azonban nem hivatalos formában Olosz Gergely, a szövetség képviselőházi frakciójának vezetője is jelezte, hogy megpályázná az RMDSZ elnöki tisztségét.
Úgy tűnik, hogy a partiumiak is fontolgatják önálló jelölt indítását.
Szabó Ödön, a szövetség Bihar megyei szervezetének ügyvezető elnöke emlékeztetett, hogy a Bihar, Szatmár és Szilágy megyei szervezet korábban együttműködési megállapodást írt alá.
Ennek értelmében a három megye szorgalmazza az RMDSZ döntési mechanizmusának módosítását.
A hétvégén a Bihar megyei RMDSZ- szervezet rendkívüli küldöttgyűlése megszavazta: azt a jelöltet támogatják, aki kész segíteni ennek az elképzelésnek a megvalósításában.
A bukaresti Új Magyar Szó (ÚMSZ) szerint ha valóban önálló jelölt mellett dönt a három szervezet, az várhatóan Cseke Attila egészségügyi miniszter lesz.
Markó Béla, az RMDSZ jelenlegi - de újabb mandátumért magát jelöltetni nem kívánó - elnöke az ÚMSZ és az erdélyi Krónika szerint nem rejtette véka alá, hogy Kelemen Hunort tartja a megfelelő utódnak.
" Egyesek azt nehezményezik, hogy Kelemen Hunor túl közel áll hozzám " mondta Markó, hozzáfűzve: " Bár egyesek szerint hátrány, hogy Kelemen Hunor sokáig dolgozott mellettem, szerintem inkább előny, mivel megtanulhatta a jót, és elfeledheti azt, ami rossz volt ". forrás és teljes cikk: MTI
2011-01-10 19:46:52
Kokovai Péter
Az MCF gratulált a Lungo Drom kétharmados győzelméhez
Elismerte vereségét, és gratulált a kisebbségi választások győztes szervezetének, a Lungo Dromnak az MCF (Magyarországi Cigányok Országos Fóruma) vezetése a kisebbségi választások nem hivatalos részeredményeinek ismeretében hétfő késő délután.
Az Országos Választási Bizottság hétfő esti, nem végleges adatai szerint a Lungo Drom kétharmados győzelmet aratott az országos cigány önkormányzati választásokon, az 53 fős testületben 38 képviselői helyet szerzett, míg az MCF 15 mandátumot tudhat magáénak.
Kolompár Orbán, az MCF és az Országos Cigány Önkormányzat (OCÖ) elnöke a roma érdek-képviseleti szervezet székházában tartott sajtótájékoztatójáén azt mondta: gratulálnak Farkas Flóriánnak és az általa vezetett Lungo Dromnak, és a következő négy évben " kemény és határozott, de konstruktív ellenzékként " kívánnak tovább dolgozni a cigányságért az OCÖ-n belül és civil szervezetként, pártként egyaránt.
Forrás: MTI
2011-01-10 21:44:03
Antal Sándor
Nagykállón kezd a Kosársuli
Január 3-a óta napi két edzéssel készül az Enternet Vásárhelyi Kosársuli az NB I/B csoportos bajnokság alapszakaszának visszavágóira.
A kék-sárgák vasárnap Nagykállón kezdenek, majd Kecskemétre utaznak és csak a hónap végén láthatjuk őket újra hazai környezetben.
Az Enternet Vásárhelyi Kosársuli a második helyen várja a folytatást az NB I/B csoportban.
Az őszi szezonban lejátszott 11 találkozóból mindössze csak kettőt veszített el dr. Elek András együttese.
Remekül kezdtek a srácok, ugyanis nyolc találkozóig veretlenek voltunk, majd Egerben kaptunk ki, illetve a listavezető Jászberénytől szenvedtünk vereséget a záró fordulóban mondta Martonosi János a hétfő esti Sportturmix műsorunkban, ahol már az is kiderült, hogy az első fordulóban megsérült Czibere Zoltánt a napokban műtik, így rá már nem számíthatnak a szezonban.
Rajta kívül mindenki ép és egészséges és már január 3-án megkezdték a felkészülést a tavaszi bajnoki rajtra.
Január 16-én vasárnap 17 órakor Nagykállón lépnek pályára a kék-sárgák, majd egy héttel később Kecskemétre utaznak.
A visszavágók harmadik fordulójában a Cegléd érkezik a Hódtóiba, így hazai közönség előtt majd csak a hónap végén játszanak.
2011-01-10 21:50:27
Antal Sándor
Ovisok rúgják a bőrt a Klauzálban
Korábban már megírtuk, hogy a Hódmezővásárhelyi FC nagy hangsúlyt fektet az utánpótlásra.
Nos, ez az idén sem változik és az óvodás korú gyermekekkel is tovább foglalkoznak.
Marton Bence edző csapata 2011-ben a harmadik tréningjén van túl, melyen tudósítónk is ott járt.
A Hódmezővásárhelyi FC 2011-ben is folytatja az óvodás korosztályú fiatalokkal történő foglalkozást, ugyanis minden hétfőn és csütörtökön 17 órától tart 45 perces edzéseket Marton Bence edző a Klauzál Gábor Általános Iskolában.
A szakember az elmúlt évben kezdett el foglalkozni az ovisokkal, így a keze alól kikerültekkel jelenleg Ambruzs Róbert dolgozik.
A 2010-11-es őszi idényben 10 fős csoport jött össze, de aki most kap kedvet, azt is szívesen látják a tréningeken.
A tréner maga is tagja a HFC NB III-as csapatának, így már több éves futball múlttal rendelkezik.
Elsődleges célja, hogy megtanítsa a gyerekeknek a labdarúgás szabályait, illetve rejtelmeit, de mindezt természetesen játékos formában.
Az edzéseken kiemelt szerepet kap a mozgáskoordináció fejlesztése.
A tavalyi csoportot Horváth Rolanddal ketten vitték, aki idén is besegít ha az ideje engedi, de külföldi munkavállalása miatt nem tud nagyobb szerepet vállalni.
2011-01-10 22:01:55
Antal Sándor
Hétfő este rendezte meg hagyományos gáláját a Nemzetközi Labdarúgó- szövetség, az ünnepségen gazdára talált az elmúlt év legjobbjának járó FIFA- Aranylabda: a 2009-es győztes, az argentin Lionel Messi (FC Barcelona) ismét nem talált legyőzőre.
A legjobb edzőnek járó elismerést az Internazionaléval olasz és európai szinten is taroló José Mourinho, a Real Madrid jelenlegi trénere kapta meg.
Az év góljának járó Puskás-díj a török Hamit Altintopé, az év női játékosa immár ötödször a brazil Marta.
A FIFA és az Aranylabda-voksolást eddig egyedüliként szervező France Football - egy múlt nyári megállapodás értelmében - most először közösen díjazta az év legjobb játékosát.
Az már december elején kiderült, hogy a mostani szavazás győztese az Andrés Iniesta, Xavi Hernández, Lionel Messi hármasból kerül ki.
A gálán második alkalommal adták át a tavalyelőtt alapított FIFA Puskás-díjat, a Puskás-családot Elisabeth Damborena Puskás, a legendás játékos Spanyolországban élő unokája képviselte.
A Gála A FIFPro év csapatának kihirdetésével kezdődött a díjátadó: a Casillas Maicon, Piqué, Lúcio, Puyol Iniesta, Xavi, Sneijder C. Ronaldo, Villa, Messi tizenegy lett az év legjobbja.
Hat spanyol, két brazil, egy-egy argentin, portugál és holland a csapatban a vb-bronzérmes németek egy játékost sem adtak, de nem volt helye Diego Forlánnak, a vb legjobbjának, az Atlético Madriddal El-t és európai Szuperkupát nyert uruguayi klasszisnak sem.
Következett a FIFA Fair Play-díjának átadása: ezt a haiti U17-es női nemzeti csapat kapta, helytállásáért és bátorságáért az országot sújtó természeti katasztrófa után.
Az év legjobb női edzőjének a német szövetségi kapitány, Silvia Neid bizonyult.
A FIFA Év edzője címre a világbajnok spanyol válogatott edzője, Vicente del Bosque, az Internazionaléval az olasz és európai színtéren taroló portugál José Mourinho, valamint a Barcelonát ismét spanyol bajnoki címre vezető Pep Guardiola volt a három " kiválasztott ".
Az úgy tűnik, előzetes fülest kapott La Gazzetta dello Sportnak igaza lett: a jelenleg a Real Madridnál edzősködő, az Interrel BL-t, Serie A-t és Olasz Kupát nyerő José Mourinho kapta meg a világ legjobb trénerének járó díjat nehezen vitatható, hogy megérdemelten.
Az elnöki különdíjat a dél-afrikai Nobel-békedíjas főpap, Desmond Tutu kapta meg, a dél-afrikai nép nevében (és képviseletében).
A legszebb gólért járó Puskás-díjat a közönség szavazta meg: a tíz fantasztikus találat közül a török Hamit Altintop iszonyatos erejű, Kazahsztán elleni kapásgólja lett az első a díjat a legyőzött kapus adta át.
A 2010-es év legjobb női játékosát Fatime Bajramaj (Németország), Marta (Brazília) és Birgit Prinz (Németország) közül választották ki: Marta Vieira da Silva, a Santos játékosa zsinórban ötödször nyerte el a legrangosabb egyéni díjat!
A végére maradt az Aranylabda átadása, a győztest a Barcelona vezetőedzője, Pep Guardiola hirdette ki: Lionel Messi, az argentin klasszis megvédte címét, és 2009 után megnyerte ismét a világ legjobbjának járó díjat!
Legutóbb a holland Marco van Basten (1988, 1989) tudta megvédeni elsőségét.
Messi a szavazatok 22.65 százalékát kapta meg a zsűritől, Iniesta 17.36 százalékot, míg Xavi 16.48-at.
A szavazáson hagyományosan a France Football szakírói ítélték oda a díjat, de 2010-re megváltoztak a szabályok (miután az Aranylabdát egyesítették a FIFA Év Játékosa-elismeréssel): a válogatott csapatkapitányoknak, a szövetségi kapitányoknak és az újságíróknak egyharmad- egyharmad-egyharmad szavazati aránya volt.
Érdekesség, hogy a szakírók szavazatai alapján a díjátadón a dobogóra fel sem fért holland Wesley Sneijder kapta volna a díjat!
Sneijder a szakírók között Andrés Iniestát és Xavit előzte meg, a végső győztes Lionel Messi dobogóra sem került.
Forrás: NSO Megosztom!
|
2011-01-10 23:27:31
Kokovai Péter
Mesterséges napfénnyel a pikkelysömör ellen
A pikkelysömör egy genetikai alapú, intenzív bőrhámlással járó betegség.
Kezeléséről szólt a Rádió 7 Épkézláb műsora január 10-én este.
A pikkelysömör legtöbb esetben nem fáj, viszont lelkileg annál komolyabb problémát jelent.
A párválasztás és a munkavállalás során egyaránt gondot jelenthet mondta el a műsor vendége, dr. Bónis Béla bőr- és nemigyógyász, kozmetológus főorvos, akitől azt is megtudtuk, hogy a betegségre hajlamos embereknél ártó tényező lehet a nagy mennyiségű alkoholfogyasztás, a stressz és néhány gyógyszer.
Viszont jótékony hatása van a napfénynek.
A legelterjedtebb a helyi kezelés, ami különböző kenőcsök alkalmazását jelenti.
A kezelés három szakasza: 1. hámlasztás, 2. a gyógyhatású szerek alkalmazása, 3. a bőr puhítása.
Ez a módszer kisebb foltoknál lehet eredményes.
A nagyobb foltoknál alkalmazhatják a gyógyszeres kezelést, amelynél citosztatikus (sejtosztódást gátló) hatású szereket vagy módosított A vitamin molekulát alkalmaznak.
Ennek hátránya, hogy káros mellékhatások léphetnek fel.
Legújabban biológiai terápiát is alkalmaznak, amelynek során mérnöki precizitással megtervezett molekulákat használnak.
Ez a módszert csak súlyos esetekben javallott, mivel költséges és szintén lehetnek mellékhatásai közölte a szakember.
Dr. Bónis Béla a kiterjedt pikkelysömör kezelésére a fénykabint ajánlja, mellyel a napfény gyógyító hatását utánozzák mesterségesen.
A berendezés egy álló szoláriumra hasonlít.
Az első kezelés mindössze 20 másodperc, és a későbbiekben sem vesz igénybe sok időt.
Érdemes heti három alkalommal végezni a terápiát.
1-2 hét után látszik a javulás, 2-6 hét alatt pedig elérhető a tünetmentesség.
A kezelést a tünetek újbóli jelentkezésekor kell megismételni, de heti egy kezeléssel hosszabb ideig fenntartható a tünetmentesség hangzott el a műsorban.
Kokovai Péter
2011-01-11 06:38:20
Juhász Éva
Csapadékosra fordulhat az idő
Kedden többfelé fordul elő kisebb eső, szitálás, és folytatódik az évszakhoz képest enyhe időjárás.
Az olvadás és az érkező esők miatt kritikussá válhat a belvízveszély.
3, 8 fok várható Az ország nagy részén borult, ködös lesz az idő, eleinte keleten, délkeleten még rövid időre kisüt a nap de később nyugat felől itt is megnövekszik a felhőzet.
Többfelé lehet számítani gyenge esőre, szitálásra.
Mérsékelt lesz a délkeleti szél, 3, 8 fok várható.
Kedden markáns fronthatás nem várható, azonban lehangoló, napsütéstől mentes időre van kilátás.forrás: origo.hu
2011-01-11 06:49:09
Juhász Éva
Vezetőket választottak a kisebbségek
Országos és területi vezetőket választottak vasárnap a hazai kisebbségek.
Hódmezővásárhelyen is tartottak voksolást, a román és a német kisebbségek esetében csak országos, míg a cigány kisebbségnél területi vezetőre is lehetett szavazni.
A vasárnapi kisebbségi választások alkalmával a Polgármesteri Hivatalban egy szavazókör működött, ahol reggel 6 órától este 7-ig fogadták az elektorokat.
Csak azok vehettek részt a voksoláson, akik képviselőként tevékenykednek.
Mivel Vásárhelyen a román, a cigány és a német kisebbségi önkormányzat van jelen, így összesen 12-en adták le szavazatukat.
- A román és a német kisebbségi önkormányzat esetében csak országos vezetőket, míg a cigányok esetében területi vezetőket is lehetett választani.
Megyei szinten az ő esetükben azért volt területi választás is, mert a megyében 18 településen működik cigány kisebbségi önkormányzat - mondta dr. Korsós Ágnes, a Helyi Választási Iroda vezetője.
Vásárhelyen a helyi választási bizottság látta el a szavazatszámlálói feladatokat, azaz jelen esetben a szavazatok átvételét, mert az összeszámolásukat a területi választási iroda végezte el.
- A cigány és román kisebbségi önkormányzat esetében 75 %-os volt a részvételi arány, míg a németeknél ez 50%-os volt.
A választókör 7 óráig volt nyitva, ezután bontotta fel az urnát a helyi választási bizottság, majd kisebbségek szerint szétválogatta a voksokat, ezután elkészítette a kísérő jegyzéket, mely ma reggel került Szegedre, ahol majd a szavazatokat összeszámolják - tette hozzá dr. Korsós Ágnes.
Az 1600 szavazókörben összegyűlt voksok összesítéséhez már hozzákezdtek, eredmények legkésforrás: hodmezovasarhely.hu
2011-01-11 07:14:25
Juhász Éva
Csapatverseny vidéki résztvevőkkel
Az ATSK Szeged sportegyesület` DC` rendszerű, Amatőr Asztalitenisz Csapatversenyt rendezett vasárnap, a csillag téri pingpong teremben.
A 16 résztvevő csapat közte szabadkai, budapesti, békéscsabai, szentesi, kiskunmajsai résztvevőkkel - színvonalas, és izgalmas mérkőzéseket játszott.
Csapatverseny Főtábla: 1.
SZBK (Popovics János, Gergely Péter, Menczel László) 2.
Kupakeresők (Kelemen András Szelei Ákos) 3.
ANTIK (Szalai Béla, Kerekes Róbert) 4.
` Csak a Barca` (Fenyősy Rudolf, Mayer Csaba) Csapatverseny Vigasz tábla: 1.
VOLVOX (Szügyi Károly, Szalma Ernő) 2.
Phoenix (Sajó László, Sejben Lajos) 3.
Kiskunmajsa - Hunor SE (Busi L., Tanács i., Nagy B.)
4. LUMOV (Varga Zsolt, Timár Zoltán) Márki Ernő ügyvezető
2011-01-11 07:17:14
Juhász Éva
Tíz házat fenyeget a belvíz Hódmezővásárhelyen
Hódmezővásárhelyen összesen tíz házat fenyeget közvetlenül a belvíz közölte Göbl Vilmos, az önkormányzat sajtóreferense hétfőn az MTI-vel.
Tájékoztatása szerint a leginkább veszélyeztetett házak lakóinak az önkormányzat csereingatlanokat kínált fel, ők azonban eddig nem éltek a lehetőséggel.
Az ország legmélyebben fekvő városaként Hódmezővásárhely külterületének harmada több száz négyzetkilométer belvízkárban szenved.
A mezőgazdaságból élőket hatalmas károk érték közölte Göbl Vilmos.
Lázár János (Fidesz) polgármester január 20-ra rendkívüli közgyűlést hívott össze, ekkorra átfogó belvízrendezési terv készül, az önkormányzat a fejlesztések megvalósításához a kormány támogatására is számít.
Erzsébeten négy lakóépületet közelített meg a belvíz.
A házak elé már korábban homokból töltést emeltek, de az olvadás után az épületek csak traktorral vagy gyalogosan, gumicsizmában közelíthetők meg.
A településrész szélén, a Gyöngyvirág utcában álló épületek körül több hektárnyi területet víz borít tapasztalta a helyszínen az MTI tudósítója.
Szikáncson a településrész központjában, a Petőfi utcában hat mélyebben fekvő épületet fenyeget a víz.
Egy házat homokzsákokkal kellett körülvenni, több melléképületbe pedig befolyt a víz.
Az egyik lakó, Szabó Mihály elmondta, hogy csaknem három hete küzdenek a belvízzel.
Az elmúlt napokban szinte folyamatosan szivattyúztak, csak hajnalra hagyták abba a munkát, mert féltek, hogy a tömlőkbe belefagy a víz.
A férfi hozzátette: az elmúlt negyven évben januárban még soha nem volt ekkora belvíz a környéken. forrás: hodmezovasarhely.hu
2011-01-11 07:26:17
Juhász Éva
Egy teljes kutyacsaládot dobtak az utcára
Az Orpheus Állatvédő Egyesület által működtetett Ebrendészetet egy állatbarát értesítette a városrészébe költözött kóbor kutyacsaládról.
Az anya- és apakutya társaságában két kölykük is ott tanyázott a szegedi kertváros hideg utcáján.
Nagy a valószínűsége, hogy a kutyacsaládot korábbi tartója egyszerűen szélnek eresztette.
Az állatokat rövid időn belül sikerült a szakembereknek megfogni, majd az Orpheus állatvédelmi telepére szállították be őket.
Az állatok élelmet kaptak, külső- belső parazitáktól mentesítették őket.
" A kutyusok barátságosak, szeretetre éhesek, értetlenül állunk a helyzet előtt, hogy az egész falka az utcán végezte.
Mind a négy jószág keresi (egyben, vagy külön-külön) az ebrendészet többi kivihető lakójával együtt szerető befogadók jelentkezését` áll az egyesület közleményében.
Sokan felelőtlenül vesznek magukhoz házi kedvenceket.
Az állatok tartása időt, pénzt, tartási helyet igényel.
Az örömteli pillanatok után a szürke hétköznapokban sokan belefáradnak az állattartásba, és egyszerűen utcára dobják a háziállataikat.
A 2004. évi X. törvény szerint állatokat kidobni bűncselekmény, melyért letöltendő börtön is kapható.forrás és teljes cikk: szegedma.hu
2011-01-11 07:29:32
Juhász Éva
Víz alatt fél Csongrád megye
Csongrád megye hatvan településéből harmincötön van érvényben helyi vízkár- elhárítási készültség.
Tátrai János, a Csongrád Megyei Katasztrófavédelmi Igazgatóság sajtóreferense a Telin TV-ben úgy nyilatkozott, a munka dandárját az önkormányzatok végzik a saját településükön belül a lakosság bevonásával.
Az igazgatóság a tervezés, szervezés és koordináció területén nyújt segítséget, eddig közel 30 ezer homokzsákot osztottak ki az érintett 35 településen, és már 16 szivattyú dolgozik a megyében.
A sajtóreferens azt is elmondta, külön nehézséget jelent a védekezésben, hogy amellett, hogy az ország legmélyebb pontján fekszik a megye, a rendkívüli mennyiségű csapadékkal is meg kell küzdeniük.
A talaj ugyanakkor már telített, a télben támadt hirtelen tavasz ellenére már újabb csapadékot is jósolnak a meteorológusok.
Csanytelek, Csanádpalota, Domaszék talán ezek a leginkább veszélyben lévő települések, de mellettük a fél megye víz alatt áll közölte Tátrai János.forrás: szegedma.hu
2011-01-11 07:37:52
Szöllősi Sándor
Közlekedési információk Hódmezővásárhelyről
Kedd reggelre az utak letisztultak a hótól, de nedvesek és a mellékutcákban már sárfelhordás okozhat csúszásveszélyt.
A levegő párás, de a látási viszonyokat ez jelentősen nem rontja.
A Bajcsy-Zsilinszky utcán ma is gallyazzák a fákat, így útszűkületre lehet számítani.
Ma a Pákozdi Ferenc u. 9 előtt, illetve a Dózsa György u. 12 előtt végeznek út helyreállítási munkákat, illetve a Kaszap utcán javítják a kerékpárutat.
Itt munkagépek mozgására lehet számítani.
A város területén a forgalom élénk, de mindenütt jól halad.
A piac környékén még a kora reggeli órában csak kisebb forgalom tapasztalható.
2011-01-11 07:39:56
Juhász Éva
Rasszista felirat a szegedi Nagyposta bejáratán
2011-01-11 07:41:08
Juhász Éva
Stabilan tartja magát a forint
A forint kedden kora reggel tartotta magát a nemzetközi piacon az euróval szemben: röviddel 7 óra előtt egy eurót 279,62 forinton jegyeztek a hétfő esti 279,34 forint után, de hétfőn napközben 280,50 forintig is erősödött az euró.
Kedd reggel a svájci frankkal szemben is tartotta magát a forint: 222,85 forintot ért a svájci deviza, hétfőn este 222,66 forint volt az árfolyama.
A dollárt 215,72 forinton jegyezték, hétfőn este 215,41 forinton.
Száz japán jenért 260,11 forintot kellett fizetni, hétfőn későn 261,11 forintot. forrás: hvg.hu
2011-01-11 07:49:26
Molnár Attila
Közlekedési információk Kistelekről és térségéből
2011-01-11 08:06:05
Juhász Éva
Részönkormányzat alakult Szentmihályon
Történelmi eseménynek nevezték a szentmihályiak a hétfői napot, ugyanis részönkormányzati jelölői gyűlést tartottak, amelyen eldőlt, hogy Nógrádi Tibor, a település önkormányzati fideszes képviselője mellett ki az a 8 jelölt, aki tagja lesz az újonnan megalakuló részönkormányzatnak.
Solymos László, Szeged alpolgármestere volt a választások levezető elnöke, a törvényességet pedig Mózes Ervin címzetes főjegyző felügyelte.
Ajánlást szentmihályi lakóhellyel, vagy tartózkodási hellyel rendelkező személy tehetett, a jelöltnek azonban nem feltétlenül volt szükséges helybelinek lennie.
Az vált jelöltté, aki megkapta a jelenlévő 120 polgár szavazatának több mint 10 százalékát.
A voksolás nyílt volt, kézfelemeléssel szavaztak egyenként a jelöltekre.
Végül a 8 megválasztott: Fejes Ferenc 112, Radenczkiné Szécsi Ilona 105, Tálasné Jójárt Eszter 111, Bokáné Csillag Erika 117, Szalma István 113, Fülöp Pál 116, Lőrincz József 109 és Márta Jánosné Szalma Margit 110 szavazatot kapott.
A részönkormányzat tagjainak listáját a szegedi közgyűlés hagyja jóvá elkövetkező ülésén.
A választások után Nógrádi Tibor önkormányzati képviselő elmondta, rekord létszámú polgár jelent meg, ami arról tanúskodik, élénk érdeklődés nyilvánul meg a településen a közügyek iránt.
Ha jó dolgok történnek, akkor megmozgatható a lakosság, véli a képviselő, és odaáll a mellé a politikai törekvés mellé, amely nagyobb demokráciát, beleszólást és nagyobb önkormányzati népképviseleti lehetőséget ad a településnek.
A részönkormányzat jelentősége pontosan ez.
Nógrádi választási programjának hangsúlyos részét képezte, hogy a település, amely 700 éves identitással rendelkezik, nagy közösségi életet él, igenis kapja meg a lehetőséget, hogy a helyi lakosok bele tudjanak szólni a közélet dolgaiba.
Szeged város közgyűlése eddig nem adott Szentmihálynak részönkormányzatiságot.
A polgári többség az első alakuló közgyűlésen biztosította a jogot a településnek, amellyel ma élt is.
Átütő sikerként könyvelhették el, hogy ezzel Szentmihály is a demokrácia magasabb lépcsőfokára lépett, ahol a helyi testület élhet majd nagyon sok kérdésben döntési jogkörével.forrás: szegedma.hu
2011-01-11 08:34:35
Juhász Éva
Mobilvécék bevetésben - továbbra is tart a belvízharc
Hétfőn is folytatódott a harc a belvízzel Békés megyében.
Az olvadás után újra előkerültek a homokzsákok, miközben akad olyan tanya, ahová csak nagy teljesítményű erőgéppel tudnak élelmet eljuttatni.
Továbbra is több mint 62 ezer hektár területet borít belvíz a Körös-vidéki Környezetvédelmi és Vízügyi Igazgatóság területén.
Az olvadás - legalábbis egyelőre - nem okozott olyan komoly gondokat Békésben, mint ahogy azt előzetesen várni lehetett.
A helyzet ettől függetlenül több településen továbbra is drámai.
Csorváson néhány napja egy családot kellett kiköltöztetni Jókai utcai otthonából, a többi házat jelenleg is homokzsákokkal védik, miközben a településen két szivattyú működik folyamatosan.
- Az önkormányzat emberei egy vállalkozó bevonásával újabb vízelvezető csatornákat ástak, ahogy újabb homokzsákokat is kihelyeztünk - sorolta a mozgalmas hétvégén történteket Szilágyi Menyhért polgármester.
Egy kietlen helyen, a tanyájában egyedül élő idős emberhez nagy teljesítményű erőgéppel juttatnak ki élelmiszert és gyógyszert, mert a férfi nem akar elköltözni.
- Az olvadással jelentősen emelkedett a talajvíz szintje.
A Bajcsy és a Kossuth utcák 10-12 lakóingatlanát is veszélyezteti már.
Ott homokzsákos védekezésre lesz szükség - tudtuk meg Nyemcsok János nagyszénási polgármestertől.
Néhány lakóház-tulajdonos - miután telítődött portáján a szennyvízakna és az angol WC-k így használhatatlanná váltak - mobil illemhelyeket kért és kapott.
Az olvadás előtt még attól tartottak Mezőhegyesen, hogy több családot is ki kell költöztetni a belvíz miatt, erre végül nem volt szükség. forrás és teljes cikk: beol.hu
2011-01-11 08:48:55
Juhász Éva
Nincs veszélyben a hódtói lakások fűtésellátása
A termálkút a szennyvíztisztító mellett a város legalacsonyabb pontján helyezkedik el, így a belvizek veszélyeztethetik a kútnak az üzemeltetését.
A belvízproblémát a szakemberek közreműködésével elhárítottuk hangsúlyozta Ádók János, a Hódmezővásárhelyi Vagyonkezelő és Szolgáltató Zrt. igazgatósági elnöke.
A fűtésellátás eddig sem volt veszélyben tette hozzá, hiszen van más fűtési lehetőség is.
A víz a továbbító szivattyúk áramellátásra jelentett veszélyt, ám a belvízgondot elhárítottuk, sikerült megoldást találni a víz kizárására.
Az elektromos szekrényt nem tudja a víz elérni fejtette ki az elnök.
Egyszerű megoldást találtak: homokzsákokkal körbekerítették.
A beszivárgó vizet pedig ki tudják emelni.
A fűtésellátás eddig sem volt veszélyben hangsúlyozta a korábbi hírek kapcsán az elnök.
A termálkút leállása esetén a gázkazánok bekapcsolásával tudunk fűteni.
A termálkút volt veszélyben, nem a házak ellátása.
Kettős biztosíték van Vásárhelyen a fűtésre.
Megosztom!
|
2011-01-11 08:54:15
Juhász Éva
Nem lehet hivatalos ünnepnap március 15-e Székelyföldön
Vissza kell vonniuk a március 15. ünnepnappá nyilvánításáról szóló határozatokat azoknak a székelyföldi önkormányzatoknak, amelyek korábban erről döntöttek közölte hétfőn György Ervin, Kovászna megye prefektusa.
A kormány területi képviselőjének számító prefektus annak kapcsán beszélt erről egy hétfői sajtótájékoztatón, hogy több Kovászna megyei önkormányzat az elmúlt időszakban határozatot fogadott el március 15. ünnepnappá nyilvánításáról.
A kormánymegbízott az Agerpres román hírügynökség szerint elmondta: túlléptek hatáskörükön az erről határozó önkormányzatok, ugyanis hivatalos ünnepnap kijelölése kizárólag a román parlament hatáskörébe tartozik.
György Ervin figyelmeztette az önkormányzatokat, hogy bíróságon támadja meg a határozatokat, amennyiben azokat nem vonják vissza.
A prefektusi hivatal eddig a Kézdivásárhely, Uzon, valamint Kovászna települések önkormányzatainak határozatát vizsgálta meg, és találta törvénytelennek.
Ugyanakkor György Ervin elmondta: nem ütközik törvénybe például a Kovászna megyei tanács azon eljárása, miszerint a hivatal dolgozóival kötött kollektív munkaszerződést úgy módosították, hogy március 15-ét hivatalos munkaszüneti nappá nyilvánították.
Ugyanezt tette a sepsiszentgyörgyi polgármesteri hivatal is.
Az 1848-49-es szabadságharc kitörésének időpontját, a magyarság nemzeti ünnepét Erdély-szerte megünneplik a magyar közösségek.
A székelyföldi településeken eddig is előfordult már, hogy egyes közintézményekben munkaszüneti napot rendeltek el a magyar nemzetiségű önkormányzati vezetők.forrás: erdely.ma
2011-01-11 09:00:52
Juhász Éva
Rendhagyó tárlatvezetés az Emlékpontban
Rendhagyó tárlatvezetésen, Rácz Norbert belsőépítész nézőpontjából ismerhetik meg az érdeklődők a világhírű, hódmezővásárhelyi fotográfus, Lucien Hervé munkáit január 15-én, szombaton fél 11-től az Emlékpontban.
A fotókiállításon a következő hetekben is tartanak rendhagyó tárlatvezetéseket a közgyűjteményben.
Rácz Norbert, az ismert vásárhelyi belsőépítész a város első és egyetlen négycsillagos szállodájának, a Ginkgo Sas belső tereinek és szobáinak tervezője, aki maga is hódol a fotózás szenvedélyének, szakmai szempontból elemzi és tárja az érdeklődők elé Hervé építészeti fotográfiáit.
A vezetésen részt vevők megismerhetik a 20. század derekának modern építészetét, Le Corbuisier és kortársainak jelentős épületeit, illetve azt az egyedi látásmódot, ahogy az Elkán László néven született fotóművész, Lucien Hervé láttatja a nézőkkel ezeket az építészeti műalkotásokat.
Az Emlékpont január 23-ig nyitva tartó tárlatán 28 eredeti Hervé fotográfiát, egy a művész fia, Rodolf Hervé által készített portrét és egy a szülővárosának adományozott Hervé-kollázst tekinthetnek meg az érdeklődők.
A szombat délelőtti tárlatvezetés ingyenes, csak a kiállításra szóló belépőt kell megváltani.
Elek András közönségkapcsolati munkatárs
2011-01-11 09:18:24
Juhász Éva
A fiatalok helye lesz a Dózsa-ház
A szentesi Dózsa-ház a két világháború között épült ifjúsági célokra, és azóta is ifjúsági és sportcélokat szolgált, ám az utóbbi években kiürült az épület.
Ezzel egy időben új igényként jelent meg a településen a perifériára sodródó fiatalokkal való foglalkozás, amely 7-8 évvel ezelőtt indult el.
A drogok, az alkohol, a dohányzás problémájának megoldását keresve jött létre akkor a Pepita Macska klub, amely azon fiatalok számára kívánt kapaszkodót, szabadidő eltöltésére lehetőséget adni, akik megbillentek fogalmazott Szirbik Imre polgármester.
Ez a mozgalom erősödött meg, és alakult ki egy módszer, mely a sporttal és a közösségi élettel kívánta ezt a problémát megoldani.
Ennek a mozgalomnak lett az intézményi letétese a Családsegítő Központ, mely pályázati úton a Dózsa-ház átalakításával létrehozott egy közösségi teret.
Három területen nyújt segítséget a periféria felé sodródó fiataloknak ez a közösségi tér.
Intézményi téren: tanácsadó, felvilágosító, információt nyújtó szerepe van.
Civilházként pedig a fiataloknak civil mozgalmak, klubok részére helyet ad.
A terület kialakítása is ezt szolgálja a kisebb klubszobáktól a 70 négyzetméteres nagyobb térig.
Emellett a Kurca-parton van az épület, a futballpálya mellett, így a sport és a vízisport is helyet kap.
Harmadik funkcióként pedig akár egy találkozási pont lehet a fiataloknak.
Megosztom!
|
2011-01-11 09:27:03
Juhász Éva
Csökkent a fémlopások száma tavaly
A fémtolvajok legtöbbször elektromos berendezésekről, oszlopokról, trafóházakról viszik el a rendszerint rézből készült vezetékeket Békés megyében.
Tavaly azonban összességében csökkent a fémlopások száma Békésben, s többnyire a vasútvonalak is biztonságban voltak.
- A megyei rendőrkapitányságokra tavaly kevesebb olyan bejelentés érkezett, amely szerint magánházak udvarából, tanyákról használaton kívüli fém tárgyakat, kályhákat, kádakat, szerszámokat, gépeket, vashulladékot loptak el - tudtuk meg Vargáné Szombati Andreától.
A Békés Megyei Rendőr-főkapitányság sajtószóvivője lapunknak elmondta, arra már több példa akadt, amikor elektromos berendezésekről, oszlopokról, trafóházakból lopták ki a színesfémből készült vezetékeket, de összességében az ilyen esetek száma is csökkent 2010-ben.
A változásban a sikeres felderítések mellett a szakemberek szerint még két tényezőnek lehet szerepe.
Egyrészt tavaly az országgyűlés lényegesen szigorította a fémek begyűjtésére és értékesítésére vonatkozó szabályokat, s ezzel párhuzamosan csökkent a fém felvásárlási ára is.
Persze azért néhány kirívó példa így is akadt.
Áprilisban Békéscsabáról, egy telepről ismeretlenek nagyobb mennyiségű vasanyagot, kerítéselemeket, vascsöveket, zártszelvényeket tulajdonítottak el.
A nyomozók ezután a mezőőrökkel közösen végigjárták a környék fémkereskedőit, és az egyik békéscsabai telepen felismerték a lopott vasanyagot a hulladékok között.
Az új jogszabályoknak köszönhetően a telep tulajdonosa a pontos nyilvántartás alapján közölte, hogy kitől vette át a vasanyagot, így a rendőrségnek már könnyű dolga volt, elfogták a 25 éves békéscsabai tolvajt.forrás és teljes cikk: beol.hu
2011-01-11 09:46:21
Juhász Éva
Aktív fiatalkor, kevesebb kiló később
Azok, akik fiatal korukban rendszeresen mozognak, sportolnak, idősebb korukban is kevesebb súlyt szednek magukra, mint kezdettől fogva mozgásszegény életmódot folytató kortársaik.
A fiatal felnőttkorban, 18-30 év között sokat, erősen mozgó férfiak a következő két évtizedben átlag 2,6 kilóval kevesebb súlyt vettek magukra, mint a tunyábbak.
A nőknél ez a különbség még markánsabb: a fiatalon fizikailag aktív nők 20 évvel később 6,1 kilóval voltak könnyebbek, mint korábban is kevesebbet mozgó társaik.
Hasonlóan alakult a haskörfogat is.
Két évtizeddel múltán az aktív férfiak és nők átlag 3, illetve 4 centiméterrel bizonyultak karcsúbbnak állapították meg amerikai kutatók.
Az Egyesült Államokban a II. világháború befejezése után hamar fölfigyeltek arra, hogy a legtöbb ember szív- és érrendszeri betegségben hal meg.
Az okok tisztázása, a megelőzés lehetőségének kidolgozása végett nagy tanulmányokat szerveztek, ezek közé tartozik a CARDIA, amelynek eredményeiről Arlene Hankinson és munkacsoportja számolt be.
A Chicagói Egyetemen a kutatók 1985-86-ban 5115 fiatal nőt és férfit vontak be a vizsgálatba.
Az egészséges, panaszmentes emberek pontosan megfeleltek az amerikai népességnek összetételének.
A kétévenként végzett vizsgálatok adatait húsz éven keresztül gyűjtötték.
A fizikai aktivitást illetőleg jegyezték az utolsó évben a sport vagy mozgás formáját, időtartamát.
A kutatók alapul azt vették, hogy az amerikai egészségügyi hatóságok felnőttek számára heti 150 perc mérsékelt vagy erőteljes testmozgást javasolnak.
A tanulmány igazolta, hogy a fiatal felnőttkorhoz képest mind a nők, mind a férfiak, akik az amerikai ajánlásnál a későbbiekben is többet mozogtak, húsz év alatt átlagosan kilenc kilóval lettek súlyosabbak, ami a korosodással együtt járó változás.
Eközben a csupán keveset mozgó férfiak testsúlya átlagosan 13 kilóval, a nőké 15 kilóval lett több két évtizeddel később.forrás: MTI
2011-01-11 09:51:38
Juhász Éva
Szócska: javulhat az alapellátás
A kormány az idén több millió forinttal támogatja az orvosi alapellátást.
Szócska Miklós egészségügyi államtitkár az MR1-Kossuth Rádiónak azt mondta, hogy a plusztámogatásnak köszönhetően javulhat az alapellátás.
Az egészségügyi államtitkár jelezte, hogy a közeljövőben megnyílhat a magas biztonságú pszichiátriai osztály.
Hogy pontosan hol, még nem tudta megmondani, de azt elárulta, hogy két helyszín közül választanak.
Az egészségügyi államtitkár nemrégiben úgy fogalmazott, 2010 a túlélés féléve volt, 2011 pedig a fenntartható átrendeződés éve lesz az egészségügyben.
Tabudöntögetésekről is beszélt, de azt is nyilatkozta, hogy nem kell meglepetésekre számítani idén.
Egy év végi interjúban elmondta: januárban az összes kórházvezetővel tárgyal majd az` irányított` betegutakról, mert úgy látja, most elég nagy a zűrzavar.
A jelenlegi ellátórendszert úgy alakították ki, hogy " egy részeg ember ferde csövű sörétes puskával rálőtt egy gyűrött térképre ", voltak súlyponti és póluskórházak, de senki nem tudta pontosan, hogy kinek, mi a feladata - magyarázta a szakember.
A minisztérium is úgy gondolja, hogy anyagilag kell érdekeltté tenni az orvosokat abban, hogy megfelelő szinten lássák el a betegeket.
A tárcánál úgy látják, a fiatal orvosok számára riasztó hatása van a hálapénz-rendszernek.
Ma egy rezidens körülbelül 60-70 órát dolgozik hetente, és nettó 90 ezer forintot keres.
Bár egy nyári döntés után 50 százalékkal több támogatást kaptak azok, akik hiányszakmában dolgoznak, mégis sokan külföldön próbálnak szerencsét, mert nem borítékokon keresztül akarnak megélni.
A Magyar Rezidensszövetség elnöke, Papp Magor szerint havi nettó 200 ezer forintért itthon maradnának a fiatal orvosok, sőt, szerződésben utasítanák el a lehetőségét is a hálapénznek. forrás: mr1.hu
2011-01-11 09:54:19
Antal Sándor
Újra a tabella élén az Acélpocák
A 12. fordulót követően ismét az Acélpocák csapata vezeti a mindszenti Tóth Ferenc Kispályás Labdarúgó Tornát, de az élmezőny nagyon szoros, így még szinte öt csapat is odaérhet az első helyre.
A góllövőlistán továbbra is Kovács Attila az élen.
11. forduló, 2011. 01. 08. szombat Szeszfőzde Mártély - Transylvania 6:2 Acélpocák - Jan-Ker 0:8 Horváth Sörkert - Sógorok 7:2 Metalucon Kft. - Acélépszer Kft. 3:2 KMT Projekt - Szép Tech Kft. 4:1 12. forduló, 2011. 01. 09. vasárnap Jan-Ker - Szeszfőzde Mártély 3:1 Sógorok - Acélpocák 3:12 Acélépszer Kft. - Horváth Sörkert 3:5 KMT Projekt - Metalucon Kft. 3:7 Transylvania - Szép Tech Kft. 4:1 Tabella: 1.
Acélpocák 12 9 2 1 55 29 20 2.
Horváth Sörkert 12 9 1 2 73 34 19 3.
Szeszfőzde Mártély 12 9 1 2 54 19 19 4. Jan-Ker 12 8 1 3 71 31 17 5.
KMT-Projekt 12 7 1 4 69 42 15 6.
Metalucon Kft. 12 6 1 5 69 49 13 7.
Transylvania 12 5 1 6 34 43 11 8.
Szép-Tech Kft. 12 2 0 10 28 41 4 9.
Acélépszer Kft. 12 1 0 11 28 60 2 10.
Sógorok 12 0 0 12 13 146 0Góllövőlista állása: 1.
Kovács Attila Metalucon Kft. 26 2.
Rácz Dezső Jan-Ker 20 3.
Magony Péter KMT-Projekt 18
2011-01-11 10:05:36
Juhász Éva
Előürítik rendszereiket a január végi csapadékra készülve
Teljes olvadáshoz vezetett az elmúlt napok felmelegedése.
88600 hektárra emelkedett a vízzel borított terület nagysága, bár ez még viszonylag csekély emelkedés, ahhoz képest, amire számítani lehetett tájékoztatta portálunkat dr. Dobi László, az Alsó-Tisza vidéki Környezetvédelmi és Vízügyi Igazgatóság igazgató- helyettes főmérnöke.
Az arányaiban kis mértékű emelkedés annak köszönhető, hogy a felmelegedés nem járt erős csapadéktevékenységgel, illetve már a lefagyott időszakban is próbáltuk a csatornákat előüríteni.
Ám jelenleg is az összes védszakaszunk harmadfokú belvízvédelmi készültségben van fejtette ki a szakember.
Több mint 30 szivattyútelep napi 3,5-4 millió köbméter vizet emel vissza a befogadóba.
Nem csökkent a belvízvédekezéssel foglalkozó települések száma sem, hiszen az ATIKÖVIZIG területén több mint 40 település védekezik valamilyen fokban.
Az előrejelzések alapján a hónap második felében várható csapadéktevékenység, így a jelenlegi csapadékmentes időszakban próbálják a rendszereiket előüríteni.
A szivattyútelepek szinte maximális kapacitáson dolgoznak.
Dr. Dobi László hozzátette: remélik, hogy az a csapadéktevékenység nem lesz jelentős.
Megosztom!
|
2011-01-11 10:13:34
Juhász Éva
Valószínűleg nincs dioxinos élelmiszer Magyarországon
Az eddigi vizsgálatok szerint Magyarországra nem került mérgező dioxinnal szennyezett élelmiszer vagy takarmány Németországból - nyilatkozta Kardeván Endre államtitkár.
A német hatóságok legutóbbi tájékoztatása szerint Magyarországra nem jött dioxinnal szennyezett élelmiszer vagy takarmány.
` Előfordulhat, hogy kisebb tétel valamilyen úton bekerül az országba, ezért fokozott ellenőrzést végzünk mondta rádiónknak Kardeván Endre.
- Vizsgáljuk a húsokat is, a baromfihúst, a sertéshúst is.
` A hét végén híre ment, hogy dioxinos tojást találtak, illetve hogy le is foglaltak néhány tételt, A magyar hatóságok, miután megvizsgálták ezeket a tojásokat, kijelentették, hogy valószínűleg nem szennyezettek.
` Valószínűleg nem szennyezettek erősítette meg az államtitkár.
- Tudjuk, hogy Bajorországból származnak, és csütörtökre lesz eredményünk a dioxinvizsgálatban.
` A dioxin minimális mennyiségben megtalálható az összes állati eredetű élelmiszerben, sőt, ha jobban körbenézünk a környezetünkben, akkor gyakorlatilag bárhol.
A dioxin a környezetbe természetes úton is kerül de nagyon kis mennyiségben vulkánokból, erdőtüzekből vagy avarégetésből.
Az a probléma, ha a környezetszennyezés nyomán a vízzel bekerül a növényekbe, a növényekből pedig az állatokba.
Tehát a dioxin természetes előfordulása nem veszélyes, egy gramm növényi vagy állati szervezetben egy ezermilliomod részben található.
A szakemberek szerint ennek a hatszorosa sem okoz egészségkárosodást, és most ebben az esetben ennek a négyszeresét-huszonnégyszeresét találták meg.
A német szakértők azt mondják, hogy ez egyáltalán nem okoz egészségkárosodást, de mivel van egy uniós határérték, amelyet túlhaladott a Németországban felfedezett készlet, ezzel a problémával foglalkozni kell.
A dioxin egyébként olyan agresszív anyag, amelyet semmilyen módon nem lehet eltávolítani a táplálékláncból, a szervezetben gyakorlatilag nem bomlik le, nem ürül ki, lerakódik a zsírszövetekben, a májban.forrás és teljes cikk: mr1.hu
2011-01-11 10:25:15
Antal Sándor
Hazai pályán a HLKC
A hétvégén újra pályára lépnek a vásárhelyi fiatal kézisek, ugyanis szombaton kora délután a 11 évesek, majd néhány órával később a serdülők mérkőznek a Balogh Imsi Sportközpontban.
Az újév első mérkőzéseire készülnek a Hódmezővásárhelyi Leány Kézilabda Club játékosai.
Január 15-én 13 órakor a Balogh Imsi Sportközpontban az U 11-es korosztály lép pályára, azaz a HLKC KSZSE találkozót rendezik az Erima Országos Gyermekbajnokság keretein belül.
Majd 16 órakor az Országos Serdülő Bajnoki mérkőzést tekinthetik meg az érdeklődök, hiszen a HLKC Szeged Kiskundorozsma KSE összecsapás kezdődik számolt be portálunknak Áncsán István, a HLKC elnöke, aki hozzátette, hogy mindkét meccsre a belépés díjtalan.
Megosztom!
|
2011-01-11 10:26:36
Juhász Éva
Egyelőre nem csökkenti a kormány az üzemanyagárak adótartalmát
A kormány egyelőre nem tervezi az üzemanyagárak jövedéki adójának, illetve áfa- tartalmának csökkentését - derül ki a gazdasági tárca és a kormányszóvivő tájékoztatásából.
Hétfőn az MTI piaci forrásokból származó értesülés alapján azt közölte, hogy emeli bruttó 3-3 forinttal a 95-ös benzin és a gázolaj literenkénti nagykereskedelmi árát szerdán a Mol Nyrt., s ezzel újabb történelmi csúcsra nőnek az árak: a benzin átlagára 363-364 forintra emelkedik, a gázolajé pedig 354 forintra.
Arra a megkeresésre, hogy tervezi -e a Nemzetgazdasági Minisztérium az üzemanyagok jövedéki adójának mérséklését, esetleg dolgoznak -e ki más megoldást, hogy ne emelkedjen tovább a benzin és a gázolaj ára, a tárca sajtóosztálya azt közölte:` a kormány eddigi törvényjavaslataiban nem változtatott az üzemanyagok jövedéki adójának a mértékén.
A jövedéki adó utolsó emeléséről még az előző kormány döntött 2010. január 1-jével`.
A Fidesz-KDNP kormány azonban az árufuvarozók és a személyszállítást végzők megsegítése érdekében létrehozta a kereskedelmi gázolaj intézményét.
Ezzel az intézkedésével lehetővé tette az érintett szektorok részére a kereskedelmi gázolaj utáni részleges jövedéki adó-visszaigénylést, literenként 6,50 forint mértékben - tették hozzá.
Nagy Anna kormányszóvivő azt mondta, nincs napirenden újabb adóváltozás a már bejelentetteken túl.
Az idei adócsökkentéseknek két fő csapásiránya van: az egykulcsos, családi adórendszer és ehhez kapcsolódóan a családi adókedvezmény bevezetése, valamint a vállalkozások támogatása a társasági adó 19-ről 10 százalékra történt csökkentésével.
Ezzel a két intézkedéssel 600-700 milliárd forinttal több marad a lakosságnál és a vállalkozásoknál - közölte.
A szocialisták az üzemanyagok árának csökkentésére szólították fel a kormányt.
Hétfői sajtótájékoztatójukon úgy értékelték: a kormány tehet a benzinárak növekedéséről, a drágulást az olajár nem indokolja, az annak a következménye, hogy a forint gyengült a dollárhoz képest.
Az MSZP emlékeztette a kormányt, hogy néhány hónapja ellenzékből még azt állították, az ország vezetőinek van lehetősége az üzemanyagárak csökkentésére, csak akarniuk kell.forrás: mr1.hu
2011-01-11 10:44:11
Juhász Éva
Megkezdődött a Zuschlag-ügy fellebbviteli tárgyalása
2011-01-11 12:44:23
promenad.hu
A Lungo Drom új szemléletű, erkölcsös politikát ígér
Farkas Flórián szerint új korszak, új szemléletű erkölcsös politika indult el romaügyben azzal, hogy a vasárnapi országos kisebbségi választásokon 71, a területin pedig 85 százalékos támogatást kapott az általa vezetett Lungo Drom.
A roma szervezet elnöke - aki egyben fideszes országgyűlési képviselő és a romatámogatásokért felelős miniszteri biztos - keddi budapesti sajtótájékoztatóján azt mondta, " ez az üzenet azt jelenti: a cigányság nem fogadja el a kriminalizált, szakszerűtlen és törvénytelen cigánypolitikát, ezért a Lungo Drom minden eddiginél hatékonyabb, eredményesebb politikát fog felmutatni ".
Az országos cigány önkormányzati (OCÖ) választásokon 3.294 elektori szavazattal 37 mandátumot kapott a Lungo Drom, míg riválisa 1.410 vokssal 16 tagot juttathatott az 53 fős OCÖ közgyűlésébe.
Farkas Flórián újságírói kérdésre közölte: a választások eredménye és felhatalmazása alapján neki kell vezetnie az OCÖ-t, míg miniszteri biztosi pozíciójáról egyeztetni fog a kormánnyal.
Ezért arra kérte az Országos Választási Bizottságot, hogy a lehető legrövidebb időn belül hívja össze a grémium alakuló ülését. forrás: MTI
2011-01-11 12:45:30
Olasz Monika
Hódmezővásárhelyen szurkolhatunk a szentesieknek
Hódmezővásárhelyen, a Gyarmati Dezső Sportuszodában rendezik meg január 21. és 23. között a LEN Kupát, melynek egyetlen magyar résztvevője a szentesi női vízilabdacsapat lesz.
A részletekről kérdeztük kedd délelőtti Napraforgó Magazinműsorunk vendégeit: Varga Ferencet, a Hód-Fürdő Kft. ügyvezető igazgatóját és Molnár Zoltánt, a Szentesi Vízilabda Klub elnökét.
A LEN Kupára, január 21-ére Angliából, Hollandiából és Oroszországból érkeznek vízilabdások Magyarországra tudtuk meg a Szentesi Vízilabda Klub elnökétől, aki hozzátette: jelenleg a szentesi uszoda és egyéb kiszolgáló helyiségei sajnos nem felelnek meg a LEN előírásainak, így az ellenfeleket Hódmezővásárhelyen fogadják majd.
A csapatok Vásárhelyen lesznek elszállásolva, öt perc sétára a sportuszodától.
Amikor a Hód-Fürdő Kft. átvette a fürdőt, kiemelt céljai között volt, hogy minél több sportrendezvényt tudjon megszervezni, ezzel is növelve a kihasználtságot és öregbítsék a város hírnevét mondta Varga Ferenc.
A LEN Kupa szervezése már a tavalyi év szeptemberében megkezdődött, a vendégek fogadása mellett az uszodának technikai feltételeknek is meg kell felelnie.
A feladatok közé tartozik az öltözők biztosítása a csapatoknak és a bíróknak, rendezői szerepként gondoskodnak a rend fenntartásáról és koordinálásáról is.
A Szentesi Vízilabda Klub több mint 75 éves múltra tekint vissza, és jelenleg 250 igazolt versenyzője van tudtuk meg Molnár Zoltántól, aki arról is beszélt, hogy mind a fiatalok, mind a felnőtt csapatok rengeteg eredményről tudnának beszámolni, a szentesi férfi vízilabdások már 30 évvel ezelőtt Magyar Kupát nyertek.
A fiatal sportolók között több ifjúsági és serdülő bajnok van, a gyermekek miután az Úszó Klubnál mindenfajta úszásnemet megtanultak, és úgy érzik, hogy a vízilabdával szeretnének foglalkozni, átkerülnek a Vízilabda Klubhoz.
` Csak alulról építkezve lehet a felnőtt csapatoknál is eredményt elérni` hangsúlyozta a klub elnöke.
2011-01-11 12:49:05
promenad.hu
A kárenyhítési alap feltöltéséről is dönt szerdán a kormány
A kárenyhítési alap feltöltéséről, valamint a tejtermelők támogatási rendszerének átalakításáról is dönt várhatóan már szerdán a kormány - közölte a Vidékfejlesztési Minisztérium államtitkára kedden Hévízen, egy Zala, Vas és Somogy megyei gazdálkodóknak tartott agrárfórumon.
Czerván György a Baki Agrocentrum Kft. által szervezett agrárgazdasági napon a mezőgazdaság idei helyzetéről és lehetőségeiről tartott előadásában szólt arról is, hogy a 4,5 millió hektár magyarországi szántóterületből 310 ezer hektár van most belvíz alatt, további 740 ezer hektár pedig károsan átnedvesedett területnek számít.
A jelenlegi rendszer problémái miatt egy teljesen új kárenyhítési rendszert kívánnak kidolgozni, ami ősszel kerülhet a parlament elé és jövőre léphet életbe.
Már szerdán születhet azonban döntés arról, hogy a kormány mennyivel növeli meg a jelenleg a kárenyhítési alapban lévő összeget, az emelés mértékéről azonban az államtitkár előzetesen nem kívánt beszélni. forrás: mr1-kossuth.hu
2011-01-11 13:00:34
Kutasi Roland
Védekeznek a belvíz ellen a Belváros távfűtését biztosító termálkútnál is
Homokzsákokkal vették körül a vásárhelyi belváros távhőszolgáltatását biztosító termálkútat is állapította meg Almási István alpolgármester a kedd délelőtt tartott bejáráson a szennyvíztisztító területén.
Szikáncson a főutcán folyik nagy erőkkel a védekezés.
Fotóriporttal, hangfelvétellel!
A vásárhelyi szennyvíztelep környékén a belvíz az ott működő, a Belváros távhő ellátását is biztosító termál kutat is veszélyeztette, ezért annak gépháza körül homokzsákokból építettek gátat, amely magasabb vízállás esetén is megvédi a berendezéseket.
A bejárás során tapasztaltuk, hogy Szikáncson, a főutcán magasan áll a belvíz, amelyet három szivattyúval mentesítenek a TIMA szakemberei.
A buszváró környékén lévő vizet várhatóan ma délutánra eltávolítják, azonban a későbbiek során itt árokrendszert kell kiépíteni, hogy elejét vegyék a hasonló helyzetek kialakulásának.
A műtrágyatelepnél is folyamatosan dolgozik a tűzoltóság szivattyúja, amelyet a vásárhelyi mezőőrök működtetnek, így ennek, valamint a Tisza-Marosszögi Vízgazdálkodási Társulat munkatársai által megnyitott árkoknak köszönhetően sikerül elvezetni a belvizet Almási István köszönetet mondott a szikáncsi Petőfi utca lakóinak, akik aktívan részt vettek a károk megelőzésében, de vannak a településen, akik csak az önkormányzat segítségére várnak.
Erzsébeten is sikeresen védekeznek a Gyöngyvirág utca négy lakóházát támadó belvíz ellen, itt a békéssámsoni út másik oldalára emelik át a vizet, miközben a házakat homokból épített töltésekkel vették körbe.
Január 20-án rendkívüli közgyűlésen foglalkozik a vásárhelyi képviselőtestület a belvízhelyzettel, illetve annak megoldásával.
Almási István leszögezte: a stratégia kidolgozásában a hatóságok munkatársai mellett be kívánják vonni a belvíz által érintett mezőgazdasági területek tulajdonosait is, hiszen a helyzetre csak valamennyi érintett összefogásával születhet megfelelő megoldás.
Arnay
2011-01-11 13:09:59
Kokovai Péter
A köztársasági elnök felesége lesz az idei bál fővédnöke
Február 5-én rendezik meg a hódmezővásárhelyi Erzsébet Kórház-Rendelőintézet bálját, amely ezúttal is jótékonysági célt szolgál, a bevételből egy korszerű szülőágy beszerzését tervezik.
A tavalyi bál is elérte a kitűzött célt, akkor egy izotópdetektort tudtak megvásárolni.
Idén egy 2,5 millió forint értékű, dönthető, elektronikusan átalakítható szülőággyal gazdagítanák az egészségügyi intézményt tudtuk meg dr. Kallai Árpád főigazgatótól.
A Fekete Sasban megrendezésre kerülő bálon a vacsora alatt Szalai Antal és népi zenekara szolgáltatja a cigányzenét, illetve Kerényi János játszik zongorán, utána pedig a La Bomba együttes gondoskodik a talpalávalóról.
Az éjféli tombolahúzást követően Szekeres Adrien lép színpadra.
A bál fővédnökségét a köztársasági elnök felesége, Schmittné Makray Katalin vállalta el, és személyesen is jelen lesz az esten, a bál védnöke pedig a korábbi évekhez hasonlóan ezúttal is dr. Lázár János polgármester, országgyűlési képviselő lesz - közölte dr. Kallai Árpád.
Kokovai Péter
2011-01-11 13:18:18
Kutasi Roland
Öngyilkos lett a beteg, a vezető hátrahagyta a tükröt: Vásárhely kék hírei
Egy beteg öngyilkossági szándékkal ugott ki a vásárhelyi kórház ablakából, míg egy vezető nem vállalva tettét, a 40 ezer forint kárt hátra hagyva távozott az ütközés helyszínéről.
Az elmúlt hét krónikája Hegedűs Anna hadnagy, a vásárhelyi kapitányság balesetvizsgálójának összefoglalója alapján készült.
Hangbejátszással!
Öngyilkos lett egy beteg január 5-én, késő este a hódmezővásárhelyi kórházban.
A 61 éves férfit az Onkológiai Osztályon kezelték.
A férfi öngyilkossági szándékkal kiugrott a kórház harmadik emeleti kórterméből, azonnal meghalt.
A Hódmezővásárhelyi Rendőrkapitányság a helyszíni szemle és a rendelkezésre álló adatok alapján az idegenkezűséget egyértelműen kizárta.
A haláleset körülményeit közigazgatási eljárásban vizsgálják.
Január 10-én Hódmezővásárhelyen egy segédmotor-kerékpáros férfi egy előzést követően sebességének helytelen megválasztása miatt megcsúszott a foltokban jeges úton, elesett, és könnyebb sérüléseket szenvedett.
A motorban 30 ezer forint anyagi kár keletkezett.
Január 5-én a Pálffy után egy ismeretlen rendszámú és típusú jármű a kellő oldaltávolság meg nem tartása miatt letörte az út mentén szabályosan parkoló gépkocsi bal oldali tükrét.
A vétkes vezető adatainak hátrahagyása nélkül a helyszínt elhagyta, az általa okozott anyagi kár 40 ezer forint.
Arnay
2011-01-11 13:36:04
Martonosi János
Rajtra kész a mentőautó
Egy mentőautóval vágnak neki a` Vedd észre csapat` tagjai a Budapest-Bamako Rallynak, amely szombaton reggel rajtol el a magyar fővárosból.
A gárda egyik tagja Csikesz Péter portálunknak elárulta, hogy a jármű már készen áll a bevetésre.
Egy régi Mercedes márkájú mentővel fog versenyezni a csapat, amelyet a Rádió 7 és a promenad.hu is támogat.
A dízelmotor hajtotta átalakított rohamkocsihoz egy kisebb szerelőkitet is viszünk, hogy a kisebb problémákat a helyszínen is orvosolni tudjuk hangsúlyozta a versenyző.
A célunk, hogy a teljes távot végigautózzuk, és célba juttassuk a segélycsomagot, amelyet egy Bamakotól 20 kilométerre lévő gyermekotthonnak viszünk mondta Csikesz.
Az ajándékok között gyerekcipők, táskák, kifestők, ceruzák és egy víztisztító berendezés is van.
2011-01-11 13:41:33
Martonosi János
Létrejött a Nemzeti Adó- és Vámhivatal
2011. január 1-jei hatállyal, az Adó- és Pénzügyi Ellenőrzési Hivatal, illetve a Vám- és Pénzügyőrség közös jogutódjaként megalakult Nemzeti Adó- és Vámhivatal (NAV), amely egységesen központi, közép-, illetve alsó fokú szervezeti struktúrában látja el feladatait.
A közép- és alsó fokú szervek között egyaránt megtalálhatóak a vám-, az adóztatási- és a bűnügyi feladatokat ellátó szervek.
Dr. Vida Ildikó, a Nemzeti Adó- és Vámhivatal elnöke 2011. január 3-án átadta az új szervezet vezetőinek 2011. január 1-jétől hatályos kinevezési okmányait.
Összesen 133 fő vehetett át kinevezésről szóló dokumentumot, így a NAV elnökhelyettesei, szakfőigazgatói, a Központi Hivatal főosztályvezetői, a középfokú adóztatási és vámszervek főigazgatói, a Bűnügyi Főigazgatóság főigazgatója és főigazgató-helyettese, valamint a bűnügyi és az alsó fokú megyei igazgatók, elnöki tanácsadók stb.
A két hatóság összeolvadásával összefüggő, a közép- és alsó fokú szervek tekintetében tapasztalható átalakítások az adóztatási területen 2010. október 1-jén lezajlott, a jelenlegi struktúrában is jól beilleszkedő szervezeti átalakításoknak köszönhetően elsősorban a korábban a Vám- és Pénzügyőrséghez tartozó szervezeti egységeknél figyelhetők meg.
A Vám- és Pénzügyőrség Kecskeméti Regionális Ellenőrzési Központjának feladatait 2011. január 1-jétől a megyeszékhelyeken működő NAV vám- és pénzügyőri igazgatóságai (Szeged, Békéscsaba, Kecskemét) vették át.
A gazdálkodók a NAV megyeszékhelyeken működő vám- és pénzügyőri igazgatóságain igényelhetik vissza többek között a mezőgazdaságban felhasznált gázolaj és a motorfejlesztéssel kapcsolatban felhasznált ásványolajok után az adót.
Ugyanitt kell benyújtani az energiaadóval és a környezetvédelmi termékdíjjal kapcsolatos bevallásokat is.
A fémkereskedelmi tevékenység, az adóraktárak, a jövedéki engedélyesek (nagykereskedők), a felhasználói engedélyesek és egyéb, a jövedéki törvényben meghatározott engedélyköteles tevékenység végzéséhez szükséges engedélyek kiadását szintén a Nemzeti Adó- és Vámhivatal megyeszékhelyi vám- és pénzügyőri igazgatóságai végzik.
Forrás: NAV
2011-01-11 13:50:39
Martonosi János
Javult a forint, 280 alatt az euró
Korrigálta hétfői gyengülésének egy részét a forint: az eurót kedden délelőtt fél tízkor 278,76 forinton jegyezték a bankközi kereskedelemben a hétfő délutáni 280,10 forint után.
Hétfőn a forint komoly árfolyam veszteséget szenvedett el, nap közben 280,50 forintos euró jegyzésre is volt példa, miközben péntek délután még 276,55 forinton állt a jegyzés.
Az euró gyengült a hét elején, és a dollárral szemben már több mint három százalékkal gyengült az év eleje óta.
Hétfőn négyhavi mélypontra süllyedt az euró 1,2860 dolláros jegyzésáron.
Az euró árfolyamvesztése arra vezethető vissza, hogy a héten esedékes euróövezeti kötvénykibocsátások, közöttük portugál kötvénykibocsátások miatt a piacon megemelkedett az adósságszolgálati problémákkal terhelt országok kötvényeinek kockázati felára, és ezzel párhuzamosan az euróövezet perifériáját alkotó országok kötvényeinek kockázati felára is.
Kedden az euró gyengülése megtorpant, árfolyama a négy havi mélypont közelében stabilizálódott.
Hétfőn Kína, kedden pedig Japán nyújtott támogatást az eurónak: az árfolyamcsökkenés csillapítása érdekében kifejezve bizalmát az euróövezeti pénzügyi rendszerben.
Kína portugál államkötvények vásárlására, japán pedig az EFSF európai pénzügyi stabilitási eszköz által kibocsátott kötvények vásárlására tett ígéretet.
Az euróövezettel szemben táplált befektetői bizalomvesztés a közép-kelet-európai térségi devizák árfolyamát is megterhelte, közöttük a legnagyobb mértékben a külső piaci hatásokra legérzékenyebben reagáló forintot.
A dollárt kedden délelőtt 215,55 forinton jegyezték 1,2934 dolláros euró árfolyam mellett.
Hétfő délután a dollár jegyzése 216,80 forinton, az euró jegyzése 1,2915 forinton állt.
A svájci frank jegyzése kedden délelőtt 222,35 forint a hétfő délutáni 223,10 forint után.
Hétfőn 225 forint felett is történtek jegyzések, megközelítve a 226,31 forintos mindenkori rekordot.
Száz japán jen jegyzése 259,68 forint kedden délelőtt a 261,60 forintos hétfő délutáni jegyzéssel szemben.
Forrás: MTI
2011-01-11 14:25:13
Martonosi János
Öt szegedi utazik a kézilabda-világbajnokságra
2011-01-11 14:31:08
Martonosi János
Fegyházbüntetést kért Zuschlagnak az ügyész
2011-01-11 14:34:15
Martonosi János
Az érdekvédők szerint rengeteg hajléktalan kerülhet az utcára
Hamarosan ezernél is többen kerülhetnek utcára a hajléktalanokat ellátó intézményekből - közölte a Hajléktalan Embereket Segítők Társasága.
A szervezet szerint ugyanis a tervezett fővárosi költségvetés túl sok pénzt von el a területről.
A fővárosi hajléktalanellátó szervezetek érdekképviseletét végző úgynevezett Tízek Tanácsa aggodalmának adott hangot azért, hogy az idei fővárosi költségvetés pénteken nyilvánosságra került koncepciójában nagy elvonások vannak ezen a területen.
A büdzsé fő számairól holnap dönt a közgyűlés.
A hajléktalanellátó szervezetek azt kérik a fővárosi képviselőktől, hogy gondolják át, és ilyen formában semmiképpen ne szavazzák meg a költségvetés fő számait.
A tervek szerint a főváros idén 160 millió forintot vonna el az ellátó intézményektől és szervezetektől.
Ha ez bekövetkezik, akkor 1100 férőhely, az ágyak több mint 20 százaléka kerül veszélybe, ezzel megduplázódhat azok száma, akik a közterületen élnek.p> A civil szervezetektől a kiegészítő normatívát vonná el a főváros, ez az állami támogatás 30 százaléka.
A legnagyobb szállást nyújtó szervezet, a Budapesti Módszertani Szociális Központ és Intézményei 60 millió forinttal kapnak kevesebbet idén, mint tavaly, ez 20 százalékos elvonást jelent.
Az Összefogás Közalapítvány támogatása pedig 40 millió forinttal csökkenne a tervek szerint, ezzel olyan szolgáltatások kerülnek veszélybe, mint például a téli krízisprogramok, a nappali melegedők, a diszpécserszolgálat és a krízisautó - mondják a civil szervezetek vezetői.forrás: MTI
2011-01-11 14:39:54
Martonosi János
Nem született ítélet a Gárda-ügyben
Dr. Dani Dóra bírónő vezetésével több mint három órán át tárgyalta ma délelőtt a Szarvasi Városi Bíróság László Attila Tibor (az Új Magyar Gárda Mozgalom Gróf Tisza István századának kapitánya) ügyét, akit egyesülési joggal való visszaélés vétségével vádolnak.
Ítélet nem született, a tárgyalást február 24-re elnapolták.
László Attila Tibor ellen az a vád, hogy 2009. november 8-án Szarvason a bíróság által korábban betiltott szervezet, a Magyar Gárda Hagyományőrző és Kulturális Egyesület tagjainak részvételével (Új Magyar Gárda Mozgalom néven) szervezett egy nyilvános rendezvényt.
Az alapkérdés, amelyre a bíróság választ keres, most az, hogy az Új Magyar Gárda Mozgalom utódja -e a betiltott Magyar Gárdának és a hozzá kapcsolódó mozgalomnak, vagy sem.
Amennyiben igen, akkor fennáll az egyesülési joggal való visszaélés vétsége, ha azonban nem, akkor a vád nem állja meg a helyét.
Az említett rendezvényen az 1956-os áldozatokról emlékeztek meg, s emellett az Új Magyar Gárda Mozgalom szimpatizánsai közül 24-en esküt tettek a Szent Korona másolata előtt.
A megemlékezésen és az eskütételen az Új Magyar Gárda Mozgalom tagjai ugyanazt az öltözéket - fekete bakancs, fekete nadrág, fekete mellény (hátán oroszlánnal), és fehér ing - viselték, amelyet annak idején a betiltott Magyar Gárda tagjai is.
László Attila Tibor állítása szerint az Új Magyar Gárda Mozgalom nem utódszervezet, csupán egy baráti kapcsolatokon alapuló mozgalom.
Nem bejegyzett szervezet, nincsenek vezetői, az ő kapitányi tisztsége pedig csupán azt jelenti, hogy ő jelenti be a rendőrségen a tervezett rendezvényeket, illetve tartja a sajtóval a kapcsolatot.
A vádlott szerint a mozgalom célja a hagyományok ápolása, a koszorúzások lebonyolítása, valamint segítségnyújtás különböző katasztrófahelyzetekben (például árvíz, belvíz).
Hangsúlyozta, hogy az Új Magyar Gárda Mozgalom nem követi a kisebbség-ellenes ideológiát.
A tárgyalás során kiderült, hogy az említett rendezvény lebonyolításához nem az Új Magyar Gárda Mozgalom, hanem a Jobbik Magyarországért Mozgalom szarvasi szervezete kért és kapott területfoglalási engedélyt a Szarvasi Rendőrkapitányságtól.
A tárgyaláson végül nem született ítélet, ugyanis a vádlott ügyvédje, dr. Borbély Ágnes bemutatott egy dokumentumot, amely a Pesti Központi Kerületi Bíróság hasonló ügyben hozott nem jogerős végzését tartalmazza.
A vád képviselője, Juhászné dr. Pleskó Ágnes időt kért a dokumentum tanulmányozására, ezért a tárgyalás elnapolását indítványozta.
Dr. Dani Dóra bírónő a tárgyalást február 24-ére elnapolta.
Forrás: beol
2011-01-11 14:42:29
Martonosi János
Marad az évszakhoz képest enyhe idő
Kedden napközben a ködfoltok sokfelé megmaradnak, lehangoló, szürke időre készülhetünk, elszórtan kisebb eső, szitálás is lehet.
Gyenge marad a légmozgás, 3-8 °C közötti csúcshőmérsékleteket mérhetünk - olvasható az idokep.hu oldalon.
Szerdán reggel borongós, ködös időre ébredhetünk, eső, zápor többfelé, leginkább a középső és keleti területeken várható.
Gyenge lesz a légmozgás, -1 és +4° C közé hűl a levegő.
Napközben folytatódik a többnyire erősen felhős időjárás, csapadékra elősorban a keleti határszélen, némi napsütésre pedig főleg a nyugati országrészben élők számíthatnak. a középső országrészben átmenetileg megélénkülhet a légmozgás, a maximum hőmérsékletek 3 és 8° C között várhatóak.
A folytatásban többnyire erősen felhős égbolt, tartós ködfoltok, az évszakhoz képest enyhébb idő várható, a hét második felében lehet több napsütés.
Elszórtan számíthatunk kisebb esőre, záporokra, de jelentősebb csapadéktól nem kell tartanunk.
Forrás: beol
2011-01-11 14:48:30
Olasz Monika
Csillogás a báli szezonban is
Egy hölgy számára a bál nem csak a szórakozást és a táncot jelenti, hanem a tökéletes ruha, frizura és ékszer kiválasztását, viselését is.
Hogy mi az idei báli szezon legdivatosabb ékszere?
Erről is kérdeztük kedd délutáni Női Magazinműsorunk vendégét, Gerzsán Ibolyát, az Opál Ékszerüzlet vezetőjét.
A vendégünk elárulta: a sárga- és fehérarany mellett, a különböző kristály- és swarovski ékszerek, gyöngysorok a divatosak, és egyre inkább előtérbe kerül az ezüst többféle változata.
A köves ékszereket illetően megtudtuk, az átlátszótól a piros és kék kövesig mindenféle megtalálható az üzletben, és szinte minden korosztály előszeretettel viseli.
A 2011-es évben a barna, a zöld és a narancssárga köves ékszerek lesznek a divatban.
A karkötők vásárlásakor láncos és merev típus között választhatunk, nyakláncokból találhatunk hosszabb és rövidebb fazont, itt főleg a hajunk hossza a döntő.
A fülbevalók esetében az Opál Ékszerüzlet vezetője hangsúlyozta: a karika még mindig divatos, és mindenkinek jól áll.
A báli szezonra is a köves, csillogó swarovski ékszereket választják a legtöbben, ezek a legdivatosabbak.
A nyaklánc, a fülbevaló vagy a karkötő választásánál mindig figyelembe kell venni az alkalmat, a ruhát, a szem- és hajszínt, valamint az alkatot is jelentette ki Gerzsán Ibolya.
Egy feltűnő báli ruha esetén általában szerényebb, kevésbé csillogó ékszert célszerű választani, de ez egyéniségtől függ.
Az ékszerüzlet vezetője elmondta: a fülbevalók, a nyakláncok, a karkötők és a gyűrűk mellett divatórákat és ezüsttárgyakat is árusítanak, valamint vállalják ékszerek javítását, tisztítását, készítését, illetve aranyfelvásárlással is foglalkoznak.
2011-01-11 14:56:04
Martonosi János
Kecskemét mindegyik iskolájában van már digitális tábla
Az Európai Unió által támogatott pályázaton Kecskemét 350 millió forintot nyert, melyből a város alap- és középfokú oktatási intézményei részére számítástechnikai eszközöket vásároltak.
December végéig minden oktatási intézmény kapott digitális táblát.
Kecskemét önkormányzata 2010-ben a Társadalmi Infrastruktúra Operatív Program (TIOP) keretében elnyert támogatásnak köszönhetően több mint 250 digitális táblát és további több mint 500 hordozható számítógépet vásárolt, melyeket december végéig kellett üzembe helyezni.
Az önkormányzatnak 10 százalék saját forrást kellett biztosítania.
Intézményenként 5-6 táblát tudtak felszerelni és további fejlesztéseket terveznek.
A legtöbb eszköz informatikai szaktanterembe került.
Forrás: index
2011-01-11 15:18:05
Martonosi János
Megváltozik a befizetések módja
A helyi adók és az önkormányzathoz fizetett központi adók esetében nem nyomtat a Hódmezővásárhely önkormányzata sárga csekket, így azok befizetésének módja megváltozik nyilatkozta dr. Korsós Ágnes címzetes főjegyző, aki a befizetési módokról is tájékoztatta portálunkat.
Az adók esetében csoportos beszedési megbízással, rózsaszín csekkes, vagy eseti átutalással is be lehet fizetni az adókat, de emellett az önkormányzat számlavezető bankjában, az Erste Bankban is be lehet azt fizetni díjmentesen, emellett a városházán működő házipénztárak is várják a befizetéseket mondta a főjegyző.
A rózsaszín csekken való befizetés azonban több száz forintba kerül.
Változik az önkormányzat érdekeltségébe tartozó közüzemi díjak befizetése is, azok esetében is hasonlóan lehet eljárni.
Ezek közé tartozik a vízdíj, a szemétdíj és a távfűtés költsége is.
Ezek befizetése során azonban nem nyílik lehetőség az Erste Bankban az önkormányzat számlájára történő befizetésre.
Megosztom!
|
2011-01-11 15:43:06
Martonosi János
Döntött az NFÜ aláírható a Mars téri csarnok támogatási szerződése
Egyedi engedéllyel és halasztott hatállyal megköthető a Mars teret is érintő belváros-rehabilitációs nagyprojekt támogatási szerződése a Nemzeti Fejlesztési Ügynökség (NFÜ) döntése értelmében.
Póda Jenő gazdasági tanácsnok (Fidesz) keddi sajtótájékoztatóján elmondta, hogy a Mars téri beruházás kapcsán Szegedet az a veszély fenyegette, hogy nem köthet támogatási szerződést, mivel az ingatlan még jelenleg sem per- és igénymentes, pedig ezt az NFÜ előírja.
Bohács Zsolt fideszes képviselő pedig arról tájékoztatott, hogy száznyolcvan napja van a városnak a hiánypótlásokra.
Forrás: szegedma
2011-01-11 15:44:48
Martonosi János
Hamarosan egymillió mobilnetező lesz Magyarországon
A laptopok, táblagépek és okostelefonok népszerűségek következtében megváltoznak az internetezési szokások, és egyre többen böngészik a világhálót menet közben tette közzé az index.hu.
Magyarországon hamarosan egymillió aktív mobilinternetező lesz, és ha hihetünk az Ericsson jóslatának, akkor globális szinten csak minden ezredik mobilnetező lesz magyar.
A svéd távközlési gyártó keddi közleménye szerint 2010-ben a mobil szélessávú előfizetések száma meghaladta a félmilliárdot, ami 2011 vége előtt meg fog duplázódni, majd 2015-re eléri a 3,8 milliárdot.
2011-ben a legtöbb előfizető körülbelül 400 millió várhatóan az ázsiai-csendes-óceáni térségben lesz, ezt követi Észak-Amerika és Nyugat-Európa, mindkettő több mint 200-200 millió előfizetéssel.
A mobil szélessáv elfogadottsága felgyorsult, mert a legújabb mobiltelefonok hatalmas színes kijelzőjén is kényelmesen lehet böngészni a világhálót.
Emellett megjelentek a táblagépek is, amelyek hosszabb távon átvehetik a nyomtatott sajtótermékek szerepét.
Forrás: index
2011-01-11 16:10:04
Martonosi János
Schmitt Pál: lehet egyet nem érteni a médiatörvénnyel
Magyarországon teljes és maradéktalan sajtószabadság van - jelentette ki Schmitt Pál külföldi nagykövetek előtt kedden a Sándor-palotában.
A köztársasági elnük jelezte, ha az új médiatörvény szövege nem felel meg a közös európai mércének, " nyitottak vagyunk annak átgondolására ".
A Magyarországon akkreditált diplomáciai missziók vezetőinek tiszteletére adott újévi fogadáson a köztársasági elnök hangsúlyozta: Magyarország demokratikus jogállam, ahol a szabadságjogok maradéktalanul érvényesülnek.
Az államfő szerint mi sem bizonyítja jobban a teljes és maradéktalan sajtószabadságot, minthogy " harcos címlapos támadásokban lehet egyet nem érteni a kormány törekvéseivel vagy éppen a médiatörvénnyel ".
Schmitt Pál megjegyezte: őszintén reméli, hogy a " törvény bizonyítani fog (...) lássuk a gyakorlatot, és akkor követeljünk változtatásokat, ha azt a tapasztalatok indokolják ".
Forrás: MTI
2011-01-11 16:19:33
Martonosi János
Jelentkezzen, ha látta az álarcost!
Pisztolynak látszó tárggyal kényszerítette a kasszában lévő bevétel átadására egy arcát eltakaró férfi a Fülöpszállás határában, az 52-es főút mellett lévő töltőállomás két alkalmazottját hétfő este.
A rendőrség által kiadott tájékoztatás szerint 21 óra körül lépett a támadó a kiszolgáló helyiségbe, ahol a fenyegetés hatására eleget tettek a követelésének.
A támadás során személyi sérülés nem történt.
Az elkövető a beszerzett adatok szerint gépkocsival távozott a helyszínről tájékoztatott Nyíkos Tamás, a megyei főkapitányság szóvivője.
Az ismeretlen férfi körülbelül 155-160 cm magas, erős, zömök testalkatú.
Sötét ruhát viselt, és fekete sísapka volt a fején, az arcát pedig egy fekete sállal takarta el.
A rendőrség nem nyilatkozott azzal kapcsolatban, hogy mekkora összeget vitt el a támadó.
Meg nem erősített információink szerint százezres tételről van szó.
A bűncselekmény elkövetését a töltőállomás biztonsági kamerája rögzítette mondta Nyíkos Tamás.
Az adatgyűjtés és a tanúk kihallgatása jelenleg is tart.
A nyomozóhatóság kéri azoknak a segítségét, akik hétfő este a bűncselekmény helyszínének közelében jártak, vagy látták az álarcost, esetleg a menekülését, a menekülési útvonalát, illetve a bűncselekményről bármilyen tudomással rendelkeznek.
Jelentkezni lehet a 06-76-484-684-es, vagy a jól ismert 107-es segélyhívó telefonszámon.
Forrás: baon
2011-01-11 16:21:27
Martonosi János
A Dél-Alföldet sújtja leginkább a belvíz
Továbbra is kritikus a helyzet az országban az olvadás miatt, belvíz leginkább a Dél-Alföldet sújtja.
A belvíz-védekezés feszített, a hótakaró miatt még mindig csak becsülni tudják a vízzel borított terület nagyságát.
Az országban 400 ezer hektárra, a Dél-Alföldön 87 ezer hektárra tehető az elöntött terület nagysága.
A vízlepte területek kétharmada mezőgazdasági (fele vetés, fele szántó).
A veszélyezetetett településeken különösen a vályog épületek sorsa aggasztó.
Pálmonostorán a hétvégén újabb házakat kellett lakóiknak elhagyniuk.
Kevés olyan része van Bács-Kiskunnak, ahol ne okozna nehézségeket a belvíz.
Kiskunhalas környékén is jelentős területeket lep víz, és veszélyeztet ingatlanokat.
A Majsai út környéke, a sóstói részek, a kertváros egyaránt érintettek.
A másodfokú belvízvédelmi készültség mint fogalom nemigen szorul a magyarázatra a környéken.
A belvíz elleni védekezés jelentős erőket igényelhet a következő hetekben.
Az Országos Műszaki Irányítótörzstől származó információk szerint már januárban több ezer közmunkás dolgozhat az ár- és belvízi védekezésben, az önkormányzatok pályázatait gyorsított ütemben bírálják el.
Forrás: baon
2011-01-11 16:26:58
Kutasi Roland
Miért nem kell a magyar szülőknek az állam pénze?
A tavaly született gyermekeknek kevesebb, mint egyharmadánál vették igénybe a szülők az úgynevezett babakötvényt - tudta meg a Pénzcentrum.hu.
Mihálovits András, a portál felelős szerkesztője az InfoRádiónak elmondta: ez talált pénz, hiszen az állam a születéskor 42.500 forintot ad, ezt kipótolhatják a szülők, és a vagyont államkötvényekbe fektetik, illetve a gyermek veheti ki egy összegben, felnőtté válásakor.
Magyarországon tavaly novemberben nyitották meg a százezredik Start-számlát a bankok.
A népszerű megtakarítási formában az öt éve alanyi jogon járó életkezdési támogatást (közismert nevén babakötvényt) gyarapíthatják a takarékos szülők.
Az elmúlt öt évben a gyermekek 21,06 százalékának nyitottak ilyen számlát, 2010-ben ez az arány 27,38 százalékra emelkedett.
2010-ben 91 394 baba látta meg a napvilágot hazánkban, a nagykorúvá válás után többek között tanulmányokra, lakhatásra vagy pályakezdésre felhasználható Start-számlát 25 020-an kaptak.
A kincstári számlán tartott és a Start-számlákra áthelyezett induló megtakarítások összege 2010-ben 5,88 milliárd forintot volt, amelyet a saját- és az önkormányzati befizetések egészítenek ki, a Pénzcentrum becslése szerint nagyságrendileg további egymilliárd forinttal.
Az anyakönyvezés után a Magyar Államkincstár jelenleg 42 500 forintot ír jóvá a gyermek nevére nyitott kincstári számlán.
Az összeg a gyermek 18 éves koráig az ötéves államkötvényre fizetett kamatnak megfelelően növekszik.
Az összeg további gyarapításához úgynevezett Start-számla nyitható, az arra befizetett összegekre 10 százalékos (maximum évi hat ezer forint) állami támogatás is jár.
A Start-számlára befizetett összeg évente maximum 120 ezer forint lehet, a számlára a magánszemélyek mellett a települési önkormányzatok is befizethetnek, de az után nem jár állami támogatás.
Az állami támogatás mértéke az alapesetben érvényes 10 százalék helyett 20, legfeljebb évi 12 ezer forint, a rendszeres gyermekvédelmi kedvezményre jogosult családok gyermekei esetén, állami gondozottak pedig akkor is megkapják a 12 ezer forintot, ha nincs, aki befizessen a számlájukra.
A magyarországi bankok szerint az éves befizetések átlaga 50-60 ezer forintra tehető, miközben egyre többen használják ki a 120 ezer forintos maximumot.
Vannak olyan szülők, akik egy összegben helyezik el a megtakarítást a számlán, de a többség a havi befizetést részesíti előnyben.
Fontos adalék, hogy bár a piacon elérhető a Start-számláktól magasabb kamatozású megtakarítási forma is, ezek a számlák mentesek a kamatadó alól.
A számlanyitással kapcsolatos tudnivaló, hogy az a szülő, törvényes képviselő nyithatja meg, aki a családi pótlékot kapja.
A pénzintézetek kérik az Államkincstár igazolását, a családi pótlékról szóló bizonylatot, a gyermek adókártyáját és a születési anyakönyvi kivonatot egyaránt.
A támogatások és a hozamok nyilvántartását és jóváírását a számlavezető pénzintézet végzi.
(Forrás: penzcentrum/inforadio.hu)
2011-01-11 16:42:14
Martonosi János
Sátortetőt kap a szentesi termálfürdő
Szentes városában sokszínű, gazdag sportélet folyik; a város megítélése e téren kedvező és elismert.
Egészségmegőrzés szempontjából kiemelkedő fontosságú a sport minden területe, különösen az iskolai testnevelés, a szabadidősport, valamint a versenysport és az utánpótlás-nevelés.
Szentes évtizedek óta élen jár a fiatalok egészségre nevelésében, és minden eszközt megragad, hogy kicsik és nagyok számára egyaránt biztosítsa a sportolás lehetőségét.
A város önkormányzata évek óta megoldotta az óvodások úszásoktatását a termálfürdőben, illetve nyári időszakban az üdülőközpontban.
Most a Csongrád Megyei Önkormányzat fenntartásában működő Dr. Bugyi István Kórháznak ajánlott fel 2 millió forintot, mely 50%-ban fedezi a termálfürdő új sátortetőjének beszerzését és felállítását, továbbá ezzel együtt 4 évre előfinanszírozza a város óvodásainak úszásoktatását.
Az új sátortető hivatalos átadására 2011. január 13-án, csütörtökön 10 órakor kerül sor a termál gyógyfürdőben.Forrás.
szegedma
2011-01-11 16:49:07
Martonosi János
Pályázatot ír ki a Hódmezővásárhelyi Gazdasági Egyesület
A Hódmezővásárhelyi Gazdasági Egyesület támogatói pályázatot hirdet 2011-es évre vonatkozólag a SZTE Mezőgazdasági Karával jogviszonyban álló, legalább másodéves, a Hódmezővásárhelyi Integrált Szakképző Központ Szakiskola és Szakközépiskola Gregus Máte Tagintézmény hallgatói jogviszonyban álló, legalább 11. évfolyamos hallgató részére.
A pályázat célja a mezőgazdasági oktatásban résztvevő, tehetséges tanulók támogatása, ezzel felhívni a vásárhelyi közvélemény figyelmét a helyi, mezőgazdasági oktatás fontosságára.
A támogatás összege évi 50.000.-Ft, mely egy összegben kerül folyósításra.
A támogatásban részesülő hallgató a Hódmezővásárhelyi Gazdasági Egyesülettel támogatói szerződést köt.
Azon tanulók pályázatát várják, akik a tanulmányaik végzése mellett, családi körülményeik okán, vagy szabadidejükben, mezőgazdasági tevékenységet vagy mezőgazdasággal kapcsolatos szabadidős tevékenységet végeznek, és a mezőgazdasághoz való kötődést, életformának tekintik, maguk is űzik.
A támogatás felhasználása elsősorban a tanulmányokhoz kapcsolódó, például szakkönyvek, számítógép, a mezőgazdasági tevékenységhez vagy mezőgazdasággal kapcsolatos szabadidős tevékenységhez kapcsolódó eszköz, eszközök, beszerzésére történhet.
A pályázati dokumentáció letölthető a következő helyről: www.gazdasagiegyesulet.hu/palyazatok
2011-01-11 16:59:20
Martonosi János
Már 22 embert telepítettek ki Csongrád megyében
Huszonkettőre nőtt a belvíz miatt kitelepítettek száma Csongrád megyében, miután kedden egy férfit és egy nőt kellett kiköltöztetni zákányszéki otthonából.
Elhelyezésükről az önkormányzat helyben gondoskodott - közölte Tátrai János, a megyei katasztrófavédelmi igazgatóság szóvivője.
Eddig nyolc településen összesen tizenegy ingatlan vált lakhatatlanná a megyében.
Az Alsó-Tisza vidéki Környezetvédelmi és Vízügyi igazgatóság illetékességi területén Királyhegyesen is harmadfokú helyi vízkárelhárítási készültséget rendeltek el, így összesen hat településen védekeznek a legmagasabb fokozat mellett.
A védekezésben 229 ember vesz részt.
Az elöntött területek nagysága nem változott, a becslések szerint 886 négyzetkilométer áll víz alatt.
Forrás: MTI
2011-01-11 17:27:19
Martonosi János
Növeli a szívkockázatot, ha a szabadidőt is a képernyő előtt töltjük
Megduplázza a szívkockázatát az, aki szabadidejében napi két óránál többet tölt képernyő előtt tévét nézve, internetezve vagy videojátékot játszva állapították meg a University College London kutatói.
A Journal of the American College of Cardiology című szaklapban megjelent tanulmányhoz 4512 felnőtt adatait elemezték.
Az önbevalláson alapuló felmérésben amely a Scottish Health Survey része volt arról számoltak be a megkérdezettek, hogy miként töltik szabadidejüket.
A kutatók szerint azoknál, akik napi két óránál többet töltöttek képernyő előtt ülve, 48 százalékkal nagyobb volt a bármely okból bekövetkezett halálozás, és 125 százalékkal nagyobb a kardiovaszkuláris események kockázata.
Mint Emmanuel Stamatakis kutatásvezető elmondta, az inaktív életmód növelni látszik egyes gyulladást jelző anyagok szintjét is a vérben.
Forrás: MR
2011-01-11 17:42:52
Martonosi János
A 2020-as évek közepéig elhúzódhat az euróbővítés
2011-01-11 17:49:06
Martonosi János
Mitől lett drágább az élemiszer?
Az élelmiszer-alapanyagok világpiaci ára az elmúlt évben másfélszeresére nőtt, de a feldolgozott élelmiszerek ára csak késve, és csak kismértékben emelkedik.
Átlagosan másfélszer drágábbak az élelmiszer-alapanyagok a világpiacon, mint egy évvel ezelőtt.
A Kossuth Rádiónak nyilatkozó szakértők szerint ennek csak egyik oka a szélsőséges időjárás, sokkal inkább a spekulánsok befolyásolják drágulást.
Az alapvető mezőgazdasági termények (búza, kukorica, rizs) ára az elmúlt évben ismét jelentősen, nem ritkán 40-50 százalékkal emelkedett a világpiacon, s a 2008-as élelmiszerválság idején elért szintet is meghaladja - hangsúlyozza Fórián Zoltán agrárszakértő, hozzátéve, hogy ennek ellenére az akkor tapasztaltakhoz hasonló zavargások, lázadások egyelőre nincsenek.
A szakember azt mondja, az élelmiszerár-emelkedések mögött nem keresleti nyomás áll, a drágulás magas élelmiszer-készletek mellett következett be, ami szerinte azt jelenti, hogy az élelmiszerpiac a spekulációs tőke kedvelt területévé vált.
A mostani árakkal egyértelműen azok az országok járnak jól, amelyek maguk is komoly exportőrök, például Franciaország, Oroszország és Ukrajna - teszi hozzá.
A feldolgozott élelmiszerek alig és csak késleltetve drágulnak - mondja Éder Tamás, az Élelmiszer-feldolgozók Országos Szövetségének elnöke.
A pékáruk viszonylag gyorsan követték a gabonaárakat, az állattenyésztési termékeknél azonban az önköltség-növekedés csak a következő negyedév során jelenhet meg, és kétséges, mennyire épülhetnek majd be az árakba Magyarországon, ahol a fogyasztók rendkívül árérzékenyek.
Az ÉFOSZ elnöke szerint itthon a legnagyobb drágulás várhatóan az időjárásnak leginkább kitett terményeknél várható, például az idényjellegű zöldségeknél és gyümölcsöknél.
Forrás: hvg
2011-01-11 17:55:32
Martonosi János
Cozma-ügy: egy tanú szerint Raffael Sándor beismerte a gyilkosságot
Egy tanú vallomása szerint a Cozma-ügy elsőrendű vádlottja, Raffael Sándor a gyilkosság után telefonon beismerte, hogy ő szúrta le Marian Cozmát.
Beéry Iván Tamás a nyomozás során azt vallotta - és erősítette meg a büntetőper keddi tárgyalásán is a Veszprém Megyei Bíróságon -, hogy a Cozma-ügy elsőrendű vádlottja, Raffael Sándor a gyilkosság után felhívta telefonon Raffael Jánost, akinek enyingi lakásán gyülekezett 2009. február 7-én este a népes társaság, majd onnan valamennyien a veszprémi Patrióta lokálba mentek, s azt mondta neki, hogy ő szúrta le a " csíkos pólóst " (Marian Cozmát).
Forrás: MTI
2011-01-11 17:59:03
Martonosi János
HÖOK: vonják vissza átdolgozásra az új felsőoktatási törvény koncepcióját
Nem ért egyet a Hallgatói Önkormányzatok Országos Konferenciája a felsőoktatási törvény koncepciójának legújabb változatával, és felszólítja az oktatási államtitkárságot, hogy a szerinte jelen formájában lassan már vitára is alkalmatlan előterjesztést teljes körű átdolgozásra vonja vissza.
Nagy Dávid, a HÖOK elnöke kedden az MTI-hez eljuttatott állásfoglalásában azt írta: a HÖOK a korábbi szakmai véleményeiben tett pozitív megnyilvánulásokat, s a koncepció egyes elemeit továbbgondolásra alkalmasnak tartotta, azonban mindig igyekeztek kihangsúlyozni, hogy " az anyag összességében kidolgozatlan, sokszor pongyolán fogalmaz, félreérthető és zavaros ".
Forrás: MTI
2011-01-11 18:22:04
Martonosi János
A húsz területi cigány kisebbségi önkormányzatban összesen elnyerhető 140 mandátumból 84-et (60 százalék) kapott meg a Lungo Drom, amely hat megye köztük Csongrád kivételével minden területi cigány kisebbségi önkormányzatban többséget szerzett derül ki az Országos Választási Iroda (OVI) adataiból.
A területi kisebbségi önkormányzatok választását vasárnap tartották, de a szavazatokat tartalmazó borítékokat csak hétfőn bontották fel a területi választási bizottságok; ezt követően összeszámolták a szavazatokat és ezek arányában kiosztották a héttagú területi szintű önkormányzatokra vonatkozó mandátumokat.
Az OVI adataiból kitűnik: hat megyei cigány kisebbségi önkormányzat kivételével mindenhol a Lungo Drom szerzett többséget; a szervezet az országos cigány kisebbségi önkormányzatban az 53 mandátumból 37-et nyert el.
Csak a Farkas Flórián fideszes országgyűlési képviselő, kormánybiztos által vezetett Lungo Drom jelöltjeiből áll a Jász-Nagykun-Szolnok, a Somogy és a Vas megyei cigány kisebbségi önkormányzat.
Többségben vannak a szervezet képviselői Baranya, Bács-Kiskun, Borsod-Abaúj-Zemplén, Győr-Moson-Sopron, Heves, Nógrád, Pest, Szabolcs-Szatmár-Bereg, Tolna, Veszprém és Zala megye cigány kisebbségi önkormányzatában.
Szabolcs-Szatmár-Bereg megyében hat mandátumot szerzett a Lungo Drom, a fennmaradó egyet pedig a Roma Polgári Tömörülés, a Roma Polgárjogi Mozgalom B.-A. -Z.
Megyei Szervezete és a Cigány Szervezetek Országos Szövetsége (RPT-RPM-CSZOSZ) RomaÚjszövetség néven nyilvántartásba vett szervezet közös listája kapta.
Baranyában, Pest megyében és Tolnában a kisebbségi önkormányzatban öt-öt mandátumot szerzett a Lungo Drom, két-két mandátum pedig a Magyarországi Cigányok Fórumának (MCF) jutott.
Zalában is öt mandátumot nyert el a Lungo Drom, kettőt pedig A Vidéki Cigányokért Egyesület nevű jelölőszervezet.
Bács-Kiskun megyében öt mandátum a Lungo Dromé, és egy- egy mandátumot szerzett a Bács-Kiskun megyei Roma Ifjúsági Egyesület és az Esély Cigány Módszertani Központ.
A borsodi és a Heves megyei cigány kisebbségi önkormányzatban öt-öt mandátumot kapott a Lungo Drom, kettőt-kettőt pedig az RPT-RPM-CSZOSZ közös listája.
Győr-Moson-Sopron megyében négy mandátumot szerzett a Lungo Drom, hármat pedig a Rom Po Drom (Cigány az úton) Egyesület.
Nógrádban a Lungo Drom négy, az RPT-RPM-CSZOSZ RomaÚjszövetség két képviselője jutott mandátumhoz, továbbá a Biztosabb Jövőért Kistérségi Közhasznú Egyesület és az MCF közös listájának egy képviselője.
Veszprémben a Lungo Drom négy, a Magyarországi Cigányok Független Érdekvédelmi Szövetsége (Macifész) három mandátumot szerzett.
Nem sikerült többséget szereznie a Lungo Dromnak Budapesten, valamint Békés, Csongrád, Hajdú-Bihar és Komárom-Esztergom megyében.
A fővárosban a legtöbb mandátumot (négyet) a Roma Polgári Tömörülés szerezte meg, a Lungo Drom két, a Felzárkózás a III. Évezredbe Közhasznú Egyesület egy mandátumhoz jutott.
Békés megyében az RPT-RPM- CSZOSZ RomaÚjszövetség négy, a Lungo Drom két, az MCF egy mandátumot szerzett a kisebbségi önkormányzatban.
Csongrádban az MCF, Hajdú-Biharban az RPT-RPM-CSZOSZ RomaÚjszövetség, Komárom-Esztergom megyében pedig a Komárom-Esztergom Megyei Cigány Kisebbségi Önkormányzatok Szövetsége szerezte meg a mandátumok többségét, ötöt-ötöt, míg a Lungo Drom mindhárom megyében két-két képviselőt küldhet a kisebbségi önkormányzatba.
Egyáltalán nincs képviselője a Lungo Dromnak a Fejér megyei cigány kisebbségi önkormányzatban, itt minden mandátumot az egyedüliként induló Roma Diplomások Országos Szervezete szerzett meg.
A Lungo Drom tehát a húsz területi cigány kisebbségi önkormányzatban összesen megszerezhető 140 mandátumból 84-et (60 százalék) nyert el.
Forrás: szegedma
2011-01-11 20:25:19
Olasz Monika
Összeültek a helyi vállalkozók
Szél István, Székkutas község polgármestere január 11-én délutánra a Művelődési Ház Civil Klubjának termébe összehívta a helyi vállalkozókat, cégvezetőket, kisiparosokat azzal a céllal, hogy együttműködve, összefogással segítsék a települést.
A Művelődési Házban összegyűlt vállalkozókat Szél István köszöntötte, majd Hunyák Zsuzsanna, a település jegyzője tájékoztatta a megjelenteket a január 3-án megnyílt Kormányablakról, melynek egyik előnye, hogy a székkutasiaknak nem kell Szegedig utazniuk, az ügyeiket már Hódmezővásárhelyen is intézhetik.
` A rendezvénynek az a célja, hogy a székkutasi vállalkozókat, cégeket, kisiparosokat összefogjuk, és egy véleményformáló fórumot hozzunk létre` mondta a polgármester, aki arról is beszélt, hogy az önkormányzat mindenben támogatja a helyi vállalkozókat.
A település jövője érdekében fontos a kölcsönös segítségnyújtás, a tapasztalatok és vélemények egymás közötti megosztása.
Az eseményen a közfoglalkoztatás és az adók befizetése mellett a turizmusról, a Gregus Máté emlékévről és a jelenlegi belvízhelyzetről is szó esett, de az is kiderült, hogy már készül Székkutas község új honlapja.
A jövőt illetően a tervek között szerepel a Művelődési Ház felújítása és néhány utcanév megváltoztatása is - árulta el a polgármester.
A programokról pedig megtudtuk, hogy az idei évben ismét megrendezik a Mezi Fesztivált, valamint újra lesz Lovasnap.
A helyiek a fórumot szeretnék rendszeresíteni, így a vállalkozók legközelebb február végén ülnek össze.
2011-01-11 20:40:02
Juhász Éva
Húsz éve a mindszenti polgárok szolgálatában
Az idén húszéves Mindszenti Polgárőr Egyesületnek a kezdetektől, azaz 1991-től tagja Bereczki Lajos, aki már kilencedik éve elnökként vezeti az egyesületet.
A megyei szövetség évzáró rendezvényén munkája elismeréseként az Országos Polgárőr Szövetség elnöke által adományozott` Polgárőr Érdemkereszt` bronz fokozatában részesült.
Sajnos nem tudott részt venni a rendezvényen, mivel aznap záróvizsgázott számítógépes ismeretekből.
Ám Lantosné Kovács Veronika részt vett a gyűlésen, így elhozta a kitüntetést.
Négy évvel ezelőtt egyébként Bereczki Lajos már megkapta ugyanezen elismerés ezüst fokozatát.
Megyei szinten is elismerik a mindszenti egyesületet, épp ezért, amikor csak lehetett, részesültek támogatásban.
A húsz év alatt a helyi egyesület munkáján kívül a megyei szövetség rendezvényeit is rendszeresen segítette a mindszenti elnök, a Polgárőr Napokon főzőversenyt is szerepeltek, általában dobogón végeztek minden alkalommal.
Ezeken részt vett mellette Mihály Máté János, javarészt közösen főznek helyi rendezvényeken is, például a Szőlőparti napokon.
A húszéves munka elismeréseként lehet értelmezni ezt a díjat, ám Bereczki Lajos hozzátette, ha ez a ciklus is letelik, akkor tagként maradva, de szívesen átadná fiataloknak a vezetést.
Természetesen szakmai segítséget nyújtana utódjának a továbbiakban is.
Mint mondta, a húsz év alatt nem volt semmi probléma, kirívó esetek nem történtek.
A tagság cserélődött azóta, a húszéves tagság közül négyen polgárőrök még.
Az egyesület húszéves évfordulóját február 12-én ünneplik, a hivatalban tartott gyűlést közös vacsora követi majd.
Megosztom!
|
2011-01-11 20:54:49
Kokovai Péter
Tűz ütött ki a Mol algyői gázüzemében
Feltehetően technológiai meghibásodás miatt tűz ütött ki a Mol algyői gázüzemében.
A lángokat a gyár saját tűzoltósága kezdte el oltani, majd miután értesítették a hivatásos tűzoltókat, ők is bekapcsolódtak az oltásába.
Tátrai János, a Csongrád Megyei Katasztrófavédelmi Igazgatóság szóvivője elmondta, most megpróbálják szakaszosan lefojtani a tüzet.
A lángok egyébként még Szegeden is látszódnak.
A szóvivő azt mondta személyi sérülés nem történt és a tűz miatt a gázüzem közelében élők sincsenek veszélyben.
A tűz keletkezésének okáról valószínűleg csak szerdán reggel tud részleteket mondani.
Forrás: Független Hírügynökség
2011-01-11 21:20:06
Kutasi Roland
A megyei jogú városok átdolgoznák a közoktatási törvényt
Teljes körű átdolgozást igényel a Megyei Jogú Városok Szövetsége szerint az új közoktatási törvény koncepciója olvasható a szervezet alelnöke által jegyzett, az MTI birtokába került anyagban.
A Székyné Sztrémi Melinda jegyezte, 18 oldalas vélemény szerint a koncepció` teljes átdolgozást igénylő, kezdeti fázisban lévő munkaanyagnak tekinthető dokumentum`.
Amint az összegzés rögzíti, a koncepció alapján megvan a veszélye annak, hogy a megyei jogú városok is` lepasszolják a középfokú oktatást a megyéknek`, amelyek nincsenek felkészülve a települési oktatás szervezésére.
Azt írták, hogy ők a költségvetési hozzájárulás mértékét a koncepció alapján több száz milliárdosra tervezik, míg az oktatásra szánt ötvenmilliárd forint többlet még az új szervezeti keretek felállítására sem elegendő.
Kitérnek arra is, hogy támogatják a hároméves korban való óvodakezdést, de szerintük indokolt lenne, ha a fejlettségi mutatókat konkrétan meghatároznák.
Azt is írták, hogy szakmailag nagyon jó lehet a nyolc osztályt megelőző és követő felzárkóztató osztály, de bevezetése számos kérdést vet fel, így például, hogy kik tanítanak ott, milyen tanmenet szerint, milyen tankönyvekből.
Nem ítélik jelentősnek az alap- és középszintű érettségi elnevezés közötti különbséget, az emelt szint megtartása esetén azonban a hat tantárgyat soknak tartják.
Azt elképzelni sem tudják írták, hogy ki szervezi a diákok társadalmi tevékenységét.
Mi van, ha megtagadja a diák, akkor csak ezért nem érettségizhet? teszik fel a kérdést.
A hatvan óra közösségi szolgálatról addig nehéz vitát nyitni, amíg nem határozzák meg, mit is takar.
Nem tartják szerencsésnek nyolc gyermekkel iskola indítását, félő ugyanis fejtették ki, hogy néhány falu létrehozza így az intézményt, de közben meggondolja magát egy-két szülő, és elviszi gyermekét.
Előfordulhat, hogy három-négy gyermekkel működik majd tovább az iskola figyelmeztetnek.
A közoktatási intézmény alapítására, működésére és vezetésére vonatkozó passzussal egyetértenek, de remélik, hogy részletesen kidolgozzák az intézményalapítás feltételeit.
A szövetség a dokumentum szerint támogatja, hogy erősödik a külső ellenőrzés, valamint hogy a felzárkóztatás mellett nagyobb hangsúlyt kap a tehetséggondozás.
Egyetértenek azzal a résszel, amely az összmagyarság helyével foglalkozik a magyar oktatási rendszerben.
Kósa Lajos, a szövetség elnöke hétfőn az MTI-nek azt mondta, hogy szövetségük a közoktatási koncepcióról fejtette ki a véleményét egy munkaanyagban.
Ebben rámutattak a szerintük problémás részletekre, amelyekről érdemes tovább egyeztetni jegyezte meg.
A közoktatási törvénytervezet kidolgozása többfordulós folyamat, s ők most az észrevételeiket küldték vissza a szaktárcának.
Hivatalos állásfoglalását csak a törvénytervezet későbbi fázisában alakítja majd ki a Megyei Jogú Városok Szövetsége hívta fel a figyelmet.
(Forrás: MTI)
2011-01-11 22:04:11
Szöllősi Sándor
Robbanás a gázüzemben
Robbanás történt ma az esti órákban Algyőn a gázüzemben.
Egy kompresszor robbant fel és a kiáramló nagynyomású gáz meggyulladt.
A tűz továbbterjedt a kapcsolódó technológiai berendezésekre is.
A tűzoltósághoz beérkezett jelzésre a megyéből 39 tűzoltó, több gépjárműfecskendő és különleges szer lett riasztva.
A környező berendezéseket gyorsan eloltották, majd a környezetet hűtötték addig, amíg a károsodott kompresszorhoz vezető csöveket nem sikerült leszakaszolni és a gáz ömlését megszüntetni.
A beavatkozás így közel 3 órán át tartott, de sikerült megakadályozni, hogy robbanásveszélyes gáz kerüljön a környezetbe, amely bárhol újabb robbanást okozhatott volna.
Szerencsére az eset során személyi sérülés nem történt, de a keletkezett kár jelentős.
Az eset keletkezésének körülményeit a tűzoltóság vizsgálja.
2011-01-12 06:50:48
Molnár Attila
Csónak még nem kell, de gumicsizma igen
Belterületen megoldott a belvízkérdés, de a kiterjedt külterületeken csak megélni lehet a helyzetet.
A balástyai tanyavilág ellátását meg kellett szervezni mondta el Ujvári László.
Belterületen a kertekben, a házak előtt az árkokban még sok helyütt áll a víz, de lakóingatlanok nincsenek veszélyben.
Decemberben megkezdődött a csapadékvíz- rendszer fejlesztése, ezt a téli fagyok miatt félbe kellett hagyni, de az eddigi csatorna-hálózatot novemberben kitakaríttatták, így az jól működik mondta el a Rádió 7 Balástyai magazinjában a község belvízhelyzetéről Ujvári László polgármester.
A Széchenyi utcán a kerékpárút kapcsán a nyílt csapadékvíz árkot át kellett építeni fedetté, ennek kapcsán derült ki, hogy valójában annak vize hová folyik.
Pontosabban kellett volna, hogy folyjék egy zárt csatornában a szennyvíztisztító felé, azonban az a szakasz teljesen el volt dugulva.
Miután azt kitisztították, szinte teljesen lefolyt a víz, és az új, fedett rendszerben is alig látható víz, így az ottani ingatlanokról is azonnal lefolyik a csapadékvíz magyarázta.
Hozzátette: persze van még kertekben, több helyütt víz, annak levezetését még a tulajdonosoknak meg kell oldani.
A külterületen viszont sajnos vannak olyan területek, ahová csak terepjáróval vagy gyalog lehet bejutni.
Ez az ott lakók életét is megnehezíti, de ugyanúgy nagyobb feladatot ró a tanyagondnoki szolgálatra.
Sajnos nem újdonság a tanyán lakóknak ez a helyzet, hasonlót megéltek már az utóbbi 12 évben kétszer is, most viszont még több csapadék hullott a területre.
Jelenleg a tanyák megközelítése okoz gondot, azonban később a gazdaságok is veszélybe kerülnek, hiszen a mezőgazdasági területek nagy része víz alatt állt már a tavalyi évben is, most is hasonló, vagy még rosszabb a helyzet.
Talán mondhatják, hogy könnyű azt mondani, hogy a tanyán élők ellátása meg van szervezve, de valóban mindenki megteszi a tőle telhetőt.
Balástyán volt három TSZ, hatalmas gépparkkal, és valóban nem volt gond azt mondani, hogy valahol gond van, oda kell menni, segíteni traktorral, most ezt meg kellett szervezni.
Azok a vállalkozók, akikkel az önkormányzat szerződést kötött a külterületi utak hó eltakarítására, most az ott lakók szükség szerinti mentésére rendelkezésre állnak.
A tanyagondnoki szolgálat munkatársaira sokkal nagyobb feladat hárul, több munka, több idő és energia eljutni mindenhova.
Az önkormányzatnak, a polgárőrségnek és a tanyagondnoki szolgálatnak van három terepjárója, ezekkel lehet megoldani most a tanyán élők elérését.
2011-01-12 06:51:43
Juhász Éva
Felhők és napsütés váltják egymást
2011-01-12 06:52:27
Juhász Éva
Halálos baleset a 43-ason
A helyszínen meghalt annak a bolgár kamionnak az utasa, ami a 43-as számú főúton borult árokba kedden késő este.
A bolgár kamion a 43-ason Makó irányába haladt, amikor Apátfalva közelében egy enyhe balra ívelő kanyarban a sofőr eddig tisztázatlan körülmények között elveszítette az uralmát a járműszerelvény felett, majd az árokba borult.
A baleset következtében a kamion utasa - egy bolgár férfi - a helyszínen életét vesztette.
A sofőr is megsérült, őt a mentők kórházba vitték.
A műszaki mentés ideje alatt teljes útlezárás van.
A rendőrség a forgalmat eltereli.
Csongrád MRFK Sajtószolgálata
2011-01-12 06:55:48
Juhász Éva
Huszonkétezer liter elkobzott üzemanyagot ajánlott fel a NAV
Büntető eljárás során lefoglalt üzemanyagot ajánlott fel a Nemzeti Adó- és Vámhivatal Bűnügyi Főigazgatósága az ár- és belvíz elleni védekezéshez, a szivattyúk és a jégtörő flották működtetéséhez.
A kedden átadott, 22 ezer liter gázolajat a bűnügyi szerv raktárából, Ságvárról Bajára, a Duna alsó szakaszához szállítják a helyi Vízügyi Igazgatóság szakemberei.
Amióta léteznek vízügyi statisztikák, soha nem fordult elő, hogy egyszerre kelljen védekezni mind a négy lehetséges vízkár ellen.
Jelenleg ugyanis Magyarországon vissza kell tartani az árvizet, ugyanakkor óriási területeket öntött el a belvíz, folyóinkon jégdugók alakultak ki, és a vörös iszap katasztrófa miatt szennyezett a Torna-patak és a Marcal folyó.
1850 óta mérik a csapadékmennyiséget, de a mostani adatok minden eddigi mértéket meghaladnak.
Ráadásul még nincs vége a télnek, eső és hó még eshet bőven.
Arra is számítani kell, hogy az olvadás tovább súlyosbítja a helyzetet.
Naponta 15-20 ezer liter gázolaj kell ahhoz, hogy mindenütt működjenek a szivattyúk és készenlétben álljanak a jégtörő flották a jégdugók megszüntetésére.
Az eddig ismert legsúlyosabb belvíz 420 ezer hektárt öntött el 1999-ben, az idei olvadás után minden valószínűség szerint új belvízi rekordra kell számítani.
A Nemzeti Adó- és Vámhivatal Bűnügyi Főigazgatósága ebben a katasztrófahelyzetben valamennyi mozdítható üzemanyagot felajánlotta a védekezéshez, ami azt jelenti, hogy kedden reggel 22 ezer liter gázolaj indul útnak a bajba jutott területekre.
Ezt a mennyiséget 10, jövedéki bűncselekmény elkövetése miatt indult büntető eljárás során foglalta le és törvényben biztosított lehetősége van arra, hogy a lefoglalt üzemanyagot ily módon felhasználjuk.
Az akcióban a Főigazgatóság partnere az Alsó-Duna-Völgyi Környezetvédelmi és Vízügyi Igazgatóság volt.forrás: hvg.hu
2011-01-12 06:56:15
Juhász Éva
Hol tankoljunk ma?
2011-01-12 07:02:42
Juhász Éva
Schmitt: az EU-nak szüksége van a magyarok nem mindennapi képességeire
2011-01-12 07:05:29
Juhász Éva
Koponyasérülést szenvedett a Kecskeméten elgázolt nő
A zebrán akart átmenni egy fiatal nő, majd letért a gyalogátkelőről, ekkor ütötte el egy zöld jelzésnél érkező autó kedd este Kecskeméten.
A nő súlyos koponyasérülést szenvedett, egyelőre nem tudták azonosítani.
A zebrán akart átmenni egy fiatal nő, majd letért a gyalogátkelőről, ekkor ütötte el egy zöld jelzésnél érkező autó kedd este Kecskeméten.
A baleset a Mária körút és a Petőfi Sándor utca kereszteződésénél történt.
A fiatal nő a zebrán indult el, hogy átkeljen az úttesten, azonban a felénél váratlanul letért a gyalogátkelőről és srégen irányozta meg a járdát.
Ekkor ért oda az Árpád körút felől egy személyautó, amely zöld jelzésen haladt át és már későn vette észre a gyalogost.
A sofőr vészfékezett de az ütközést elkerülni már nem tudta.
A fiatal nőnél nem voltak iratok, így a rendőrség egyelőre azonosítani sem tudta.
Az elgázolt nő súlyos koponyasérülést szenvedett, a mentők kórházba szállították.
A Bács-Kiskun Megyei Rendőr-főkapitányság vizsgálja a baleset pontos körülményeit.forrás: webradio.hu
2011-01-12 07:17:08
Juhász Éva
Vékonyabb adóbevallás lesz, a különadóhoz külön nyomtatvány készül
2011-01-12 07:21:06
Juhász Éva
A forint erősödött a svájci frankhoz és az euróhoz képest
2011-01-12 07:38:00
Szöllősi Sándor
Közlekedési információk Hódmezővásárhelyről
Szerda reggel az idő párás, az utak nedvesek, de nem csúszósak.
A felhős idő miatt kissé később világosodik, de a látási viszonyok jók.
A város területén ma a Dózsa György utcán végeznek útjavítási munkákat, valamint a Kossuth téren a térfigyelő rendszer építése miatt bontják fel a buszmegálló környékét.
Itt munkagépek mozoghatnak.
Ezeken kívül más a forgalmat akadályozó munka nem várható.
Az utakon a tél sok helyen növelte meg a kátyúkat, úthibákat.
A reggeli forgalom mindenütt fennakadás nélkül haladt, de egyre több kerékpárossal lehet találkozni az utakon.
2011-01-12 07:44:32
Juhász Éva
Óriás injekciós tűvel fecskendeznek cementes folyadékot a múzeum alá
Hetek óra folyik a hódmezővásárhelyi Tornyai János Múzeum kibővítése, felújítása.
A napokban speciális,` óriás injekciós tűvel` fecskendeznek cementes folyadékot a már meglévő épületek alá - tájékoztatott Medgyesi Konstantin sajtóreferens.
A Tornyai János Múzeum komplex látogatóbarát fejlesztése nyomán egy háromszintes interaktív bemutatóhely jön létre a múzeum és a mellette lévő bérház közötti foghíjtelken.
Új, bejárati portál épül; a földszinten és az emeleten időszaki kiállítótereket alakítanak ki.
A dél-alföldi régióban egyedülálló látványraktárban helyezik el a szakemberek a látogatók elől eddig elzárt, kiemelkedő jelentőségű régészeti, néprajzi, képzőművészeti és helytörténeti gyűjteményt.
Az új terekben látogatóbarát technológiát és szolgáltatásokat hoznak létre: audio-guide rendszert, érintő képernyős infoterminálokat, integrált látogatómenedzsment rendszert alakítanak ki.
A 365 milliós fejlesztést a magyar állam és az Európai Unió közel 310 millió forinttal támogatja.
Október óta zajlanak a kivitelezési munkálatok a fejlesztés területén.
Az eddigiekben bontási munkák zajlottak, a múzeum melléképületei bontották el.
Jelenleg egy igazi 21. századi alapozási technológia, az úgynevezett jet grouting segítségével folyik az építkezés.
Ez a mélyalapozási, talajszilárdítás módszer a már meglévő épületek alapjának megerősítésére szolgál.
A módszer lényege, hogy egy speciális,` óriás injekciós tűvel` fecskendeznek cementes folyadékot a foghíjtelek két oldalán lévő épületek alapja alá, hogy` megalapozzák` a leendő épületet.
2011-01-12 07:54:50
Juhász Éva
Rendőrkézen az öngyilkossággal fenyegetőző körözött
Csalás miatt a rendőrség és a bíróság is körözte azt a 32 éves ferencszállási férfit, akit kedd este fogtak el a Szegedi Rendőrkapitányság körözési csoportjának munkatársai Szegeden.
A férfi már régóta bujkált a rendőrök elől, azonban hétfőn egy nyilvános fülkéből felhívta a rendőrség ügyeletét, hogy bejelentse, öngyilkos lesz.
Azt azonban már nem várta meg, hogy az egyenruhások megérkezzenek.
A rendőrök keresni kezdték a férfit, majd kedd este olyan információ birtokába kerültek, hogy az egyik szegedi vendéglátóhelyen tartózkodik.
A körözési csoport munkatársai meg is találták a 32 éves ferencszállási lakost, akit elfogtak, majd őrizetbe vettek.
További sorsáról a körözést elrendelő hatóságok döntenek.forrás: CSMRFK
2011-01-12 08:00:56
Juhász Éva
Áprilistól jöhet a gazdáknak kitalált agrárkártya
2011-01-12 08:11:55
Molnár Attila
Közlekedési információk Kistelekről és térségéből
2011-01-12 08:22:36
Juhász Éva
Lassú az apadás, de valamelyest javult az árvízhelyzet
Kedvezőbb a helyzet az árvízvédelem terén, a Hármas-Körösön hétfőn megszüntettük a másodfokú készültséget, így ott már csak nappali figyelőszolgálatot látunk el tájékoztatta portálunkat dr. Dobi László, az Alsó-Tisza vidéki Környezetvédelmi és Vízügyi Igazgatóság igazgató-helyettes főmérnöke.
Ám ennek ellenére az apadás lassú, és várhatóan még lassulni fog.
Ugyanígy a Tisza felső szakaszán is megszüntethetővé vált a másodfokú készültség.
Ám nagyon lassú apadásra számítanak, mivel a meleg a közeli vízgyűjtőkön, a Maroson és a Körösön is elindított kisebb árhullámokat.
A Felső- Tiszán is elindultak apróbb árhullámok.
Az apadási ütem így csökkenni fog, a folyó minden bizonnyal első- és másodfok közötti tartományban tartózkodik majd.
Ehhez azonban az kell, hogy ne hulljon jelentősebb mennyiségű csapadék a vízgyűjtőkre, és nem lesz jelentősebb árhullám.
Megosztom!
|
2011-01-12 08:39:14
Juhász Éva
Végre megértették Magyarország valódi céljait
` Rendkívül fontos, hogy világossá tudtuk tenni: alaptalanok azok a vádak, amelyek a kettős állampolgárságot egyfajta szomszédellenes politikaként próbálják meg feltüntetni` fejtette ki Németh Zsolt.
A Külügyminisztérium parlamenti államtitkára szerint már azt is nagy eredményként kell értékelnünk, hogy Szlovákiában a puszta konfrontáció helyett szakmai párbeszéd folyik a kérdésről.
A magyar EU-elnökség előtt álló kihívások sorából Románia schengeni csatlakozásának ügyét emelte ki az államtitkár, jelezve, hogy az a nemzeti érdekeinkkel is egybevág, hiszen az erdélyi magyarság szabad mozgását is lehetővé tenné az Európai Unión belül.
A külpolitikai ügyek közül az energiabiztonság, a keleti partnerség és a bővítés kérdésköre lesz előtérben a fél év során, amelyet nézete szerint egyébként alapvetően az unió égető gondjai, a gazdasági ügyek alakítanak.
Melyek azok a főbb pontok, amelyek külpolitikai szempontból markánsan befolyásolták és egyáltalán befolyásolhatták a fél évig tartó soros magyar elnökség programjának kialakítását?
Hiszen az EU legégetőbb, aktuális gondjai kényszerűen kijelölnek bizonyos alapvető csapásirányokat.
Először is át kellett tekintenünk az összes dossziét, majd meghatározni a magyar prioritásokat.
A felkészülési munkát nagymértékben befolyásolta az, hogy éppen milyen aktuális folyamatok zajlottak az unióban, így aztán nem is lehet azon csodálkozni, hogy a fő irányt a gazdasági természetű ügyek adják.
Az EU jelenlegi gazdasági és pénzügyi helyzete ezt tényleg indokolja, sőt az utolsó pillanatban egy szerződésmódosítás is a feladataink közé került.
Reményeink szerint az ezzel kapcsolatos elvárásoknak is eleget tudunk majd tenni az elnökség időszakában annak érdekében, hogy az eurót és általában az eurózónát megmentsük magunknak és a tágabb térségnek.
Ami a kifejezetten külpolitikai természetű kérdéseket illeti, azok között kiemelkedő jelentőségű az energiapolitika.
Az energiabiztonság körül zajló többéves vita ugyanis nem függetleníthető attól, hogy az EU most érkezett el oda, hogy februárban csúcstalálkozó keretében stratégiai döntéseket is hozzon.
Meg kell teremteni az unió egységes energiapiacát, és megoldani az energiabiztonság külső és belső feltételeit.
Míg az előbbiek sorában első helyen az energiaszállítási útvonalak és a források diverzifikációja, a belső feltételek tekintetében az egységes piacok és a megfelelő infrastruktúra kialakítása szerepel.forrás és teljes cikk: erdely.ma
2011-01-12 08:47:28
Juhász Éva
Megújul az újszentiváni gondozóház
A Szegedi Kistérség Többcélú Társulása támogatást nyert Újszentivánon a szociális alapszolgáltatások fejlesztésére, így a telephely épületét felújítják és bővítik.
Itt kap majd helyet a felújított idősek klubja, a házi segítségnyújtás és az étkeztetés.
Kialakítanak az épületben egy irodát váróval, akadálymentes vizesblokkot, és felújítják a teljes épületet.
A közel 50 millió forint támogatással megvalósuló beruházás eredményeként kialakítják a szociális feladatok ellátásához szükséges környezetet, emellett felszerelik a megfelelő tárgyi eszközökkel.
Az iroda berendezését, az elavult bútorok cseréjét, valamint egy személygépjármű és egy kerékpár beszerzését szintén a projekt keretében tervezik megvalósítani tájékoztatott a Szegedi Kistérség Többcélú Társulása referense.
Így a lakosság helyben juthat minél teljesebb körű ellátáshoz.
Megosztom!
|
2011-01-12 08:57:02
Juhász Éva
Ember az üregben
A röszkei határkirendeltségnél jelentkezett belépésre kedden egy svájci állampolgár, az általa vezetett svájci honosságú Mercedes Vito típusú személygépjárművel.
A pénzügyőrök kérdésére elmondta, hogy bejelenteni való árut nem visz magával.
A nyilatkozatot elfogadva a pénzügyőrök szemügyre vették a jármű belső részét és úgy látták, hogy abban nem gyári kialakítású részek vannak.
A tételes ellenőrzés hamar meghozta az eredményt, hiszen az egyik ülés alatti rejtekhelyről egy koszovói állampolgárságú férfi került elő.
A Nemzeti Adó- és Vámhivatal munkatársai a sofőrt, valamint a rejtőzködő férfit a rendőrségnek átadta, ahol a sofőr ellen embercsempészés bűncselekmény megalapozott gyanúja miatt a koszovói férfi ellen tiltott határátlépés miatt eljárás indult. forrás: Némedi Varga Éva sajtófelelős
2011-01-12 09:16:11
Juhász Éva
Eltűnnek a szeméttelepek Békés megye több településén
Eltűnnek a szeméttelepek Békés megye településein, köztük például Békéscsabán és Szarvason is.
Békéscsabán, Csabacsűdön, Csárdaszálláson, Gyomaendrődön, Kétsopronyban, Kondoroson, Körösladányban, Szabadkígyóson és Szarvason is hamarosan megszűnnek a régi, bezárt szeméttelepek.
Nyertes lett ugyanis az a pályázat, melyet Kondoros gesztorságával nyújtott be a kilenc település által létrehozott önkormányzati társulás.
A projekt megvalósításához százszázalékos európai uniós támogatást közel 1,4 milliárd forintot nyertek, így 2013 januárjáig megvalósul a telepek újrahasznosításra való alkalmassá tétele.forrás: orientpress.hu
2011-01-12 09:22:30
Juhász Éva
Továbbra is fejfájást okozhat a szokatlanul enyhe idő
Szerdán egy gyenge hidegfront miatt kisebb lehűlésre van kilátás, azonban csütörtöktől újra melegszik a levegő.
Szerdán gyenge hidegfronti hatás várható, pár fokkal hűvösebb idő lesz, és a Kisalföldön megélénkül az északnyugati légmozgás, mely csökkenti a hőérzetet, és erősítheti a fejfájásos panaszokat.
A párás időben csökken a komfortérzet is.
Erősödhetnek a görcsös panaszok, valamint a keleti országrészben kialakuló futó záporok fokozhatják az ízületi panaszokat.
Délután az ország nyugati és középső területein várható némi napsütés, mely javíthat az ott élők kedélyállapotán.forrás: hvg.hu
2011-01-12 09:28:23
Juhász Éva
Megdolgoztam érte - mondta a betörő a lopott pénzre
Őrizetbe vettek egy tiszaalpári férfit, akit egy helyi ház udvarán láttak ólálkodni hétfőn este.
Valószínűleg ő követett el a községben egy, de az is lehet, hogy több betörést.
Mikor a rendőrök megkérdezték, honnan van a nála lévő 527 ezer forint, azt felelte: megdolgozott érte.
- Hétfőn este tíz óra körül lakossági bejelentés érkezett a tiszaalpári körzeti megbízotthoz.
A bejelentő elmondta, hogy Tiszaalpáron a Szabadság utcában hangoskodik valaki - tudtuk meg Kovács Gizella századostól, a Kiskunfélegyházi Rendőrkapitányság sajtószóvivőjétől.
A körzeti megbízott a helyszínre ment egy polgárőrrel közösen.
Az utcán több helyi lakos volt, akik zseblámpával világítottak be az egyik ház udvarába, mert láttak valakit az udvaron mozogni.
- Többszöri felszólításnak eleget téve az udvarról kijött a sötétben álló férfi, akiről megállapítást nyert, hogy N. Zs. 32 éves, tiszaalpári lakos.
N. Zs. ruházatának átvizsgálásakor a rajta lévő kabát zsebéből előkerült egy barna színű tárca, benne 527 ezer forinttal.
N. Zs. nem tudott életszerű választ adni arra, hogy honnan van nála ennyi pénz, azt felelte, hogy " megdolgozott érte " - mondta a sajtószóvivő.
A tolvajt őrizetbe vette a rendőrség.
Megalapozottan gyanúsítják azzal, hogy január 9-én, vasárnap este délelőtt a szúnyoghálót kivágva betört egy tiszaalpári házba és onnan elemelt 600 ezer forint készpénzt, 100 ezer forint értékben arany ékszereket és az egyik sértett személyi igazolványát, irattárcáját.
A rendőrség szerint férfi több, hasonló vagyon elleni bűncselekmény elkövetésével is gyanúsítható. forrás: baon.hu
2011-01-12 09:32:20
Antal Sándor
Nagy csaták Szentesen
Szentesen vendégszerepelt a HVSC Országos Vidék Bajnokságban játszó 1998-as korosztályú csapata, akik a négy lejátszott mérkőzésből mindössze csak egyet tudtak megnyerni.
Az eredmények: Szolnoki Főiskola KÖZGÉP HVSC 12:6 ZF-Eger HVSC 8 7 HVSC Nagyvárad 6 23 Csongrád Városi Vízilabda Sport Egyesület HVSC 1 15 Csapat: Vörös Ádám, Magyar Lajos, Magyar Beatrix, Nagy Arnold, Koncz Laura Hanna, Barna Dániel, Kecskeméti Bence, Kapu Gergő Attila, Halász Viktor, Szántó Tamás, Oswald Kyra, Repcsin Benjámin, Paragi András, Pálfi Lajos.
Edző: Kasza Attila Megosztom!
|
2011-01-12 09:57:19
Juhász Éva
Elejtette a pálinkát, ezzel hívta fel magára a figyelmet
Bolti szarkát fogtak el a biztonsági őrök kedden este Szegeden.
A férfi ittas állapotban három üveg szeszesitalt akart a kabátjába rejtve fizetés nélkül az áruházból kivinni, ám pechjére az egyik üveg pálinka véletlenül kicsúszott a kezéből és eltörött, ezzel magára vonta a biztonsági szolgálat figyelmét.
Mint kiderült, a férfi nem csupán itt próbálkozott, másik áruházakban is lopott el kisebb értékben élelmiszereket.
A férfivel szemben üzletszerűen szabálysértési értékre elkövetett lopás gyanújával büntetőeljárás indult. forrás: Dr. Tuczakov Szilvána r. őrnagy
2011-01-12 10:11:30
Juhász Éva
A büntetés jelentős enyhítését kérte Zuschlag János ügyvédje
2011-01-12 10:36:00
Juhász Éva
Váratlan fordulat a 2011-es illetékszabályoknál
Váratlan fordulat a 2011-től hatályos illetékszabályokban.
Mi lesz illetékmentes az idei évtől és mi után kell kevesebbet fizetni?
A tavaly július elsejéig el nem bírált ügyekben nem kell öröklési, ajándékozási illetéket fizetni az egyenes ági rokonok esetén.
Ebbe a körbe tartoznak a szülők, a gyerekeik, a nagyszülők, az unokák, az egyéb felmenők és leszármazottak, függetlenül attól, hogy a kapcsolat vér szerinti, vagy örökbefogadáson alapul.
Az új mentesség nem terjed ki a házastársra, a mostoha és nevelt gyerekre, a mostoha- és nevelőszülőkre!
Az esetükben az eddig is meglévő kedvezményekbe lehet kapaszkodni.
Ilyen a lakóingatlanra vonatkozó özvegyi illetékmentesség, a személyenkénti 20 millió forintos örökrészig terjedő illetékalap-mentesség és ha ezt kimerítik, akkor még mindig kedvezőbb illetékmértékeket használhatnak.
A gazdaságátadási támogatás keretében történő termőföldátadás a közeli hozzátartozók között szintén illetékmentes lett a törvény kihirdetésének napjától, még akkor is, ha nem adásvétel, hanem ajándékozással történik.
Örülhetnek a cégbirodalmak is, mert illetékmentessé tették az ingatlanvagyont megtestesítő üzletrészek, részvények csoporton belüli adásvételét, szintén az előbb említett 2010.07.01-ig el nem bírált ügyekben.
2011-től hatályos változások:• A beépítés miatt halasztott telekilleték esetén, akkor is teljesített a feltétel, ha a lakóház építésre nyitva álló határidőn belül az építésügyi hatóság már kiadta a használatbavételi engedélyt, feltéve, hogy az utóbb jogerőre emelkedik.
• A 35 év alatti, első lakásukat megszerző fiatalok automatikus (12 havi) illetékfizetést kaptak (indoklás nélkül).
• Elemi csapás esetén a nemzetgazdasági miniszter felmentést adhat az illetékfizetés alól.
• A kedvezményezett eszközátruházás illeték-mentessége megszűnik, ha 1 év belül értékesítik az eszközt.
• Kedvezményezett szervezet (pl. alapítvány) az ingatlan megszerzésekor már nem nyilatkozik a társasági adó kötelezettségéről, azt az adóhatóság hivatalból figyelembe veszi.forrás: hvg.hu
2011-01-12 10:37:18
Antal Sándor
Az első hely a cél Makón
A Makói Kézilabda Club holtversenyben az élen áll az NB II Dél-Keleti csoportban.
A gárda már elkezdte a felkészülést a februári rajtra, ugyanis heti kettőt edzenek a srácok számolt be portálunknak Nagy György Sándor az egyesület elnöke.
Február 6-án hazai pályán a Kiskunmajsa ellen kezdi meg a tavaszi szezont a Makói KC, akik mindenképpen megszeretnék nyerni az NB II-es bajnokság alapszakaszát és majd utána természetesen a bajnokságot is.
A felkészülésük két hete elkezdődött és folyamatosan edzenek a játékosok.
Több tornára is meghívást kaptak: január 22-én szombaton Lajosmizsén szerepelnek, illetve február 12-13-án mikor a bajnokságban szabadnaposak akkor Szerbiában lépnek pályára.
A felnőttek mellett a fiatalok is nagyon jó teljesítményt nyújtanak, ugyanis ők is holtversenyben a tabella élén helyezkednek el.
2011-01-12 10:45:16
Juhász Éva
Korszerűsítik a 47-es és a 72-es utakat
Idén tavasszal a 47-es főút újabb szakaszán kezdődnek felújítási munkálatok, ezúttal Békéscsaba és Mezőberény között 12 kilométeren kap új, nagyobb teherbírású burkolatot a nagy forgalmú országos főút, miközben várhatóan fél éven belül befejeződik a 72-es út felújítása - közölte a Nemzeti Infrastruktúra Fejlesztő (NIF) Zrt. kedden.
A NIF közleménye szerint a 47. számú főút Mezőberény és Békéscsaba közötti szakaszán az időjárás függvényében várhatóan március elején kezdik meg a kivitelezési munkálatokat.
A beruházás első üteme során csaknem 12 kilométer hosszon erősítik meg a burkolatot úgy, hogy 11,5 tonna tengelyterhelésre is alkalmas legyen.
A tervek szerint a felújított pályaszakasz műszaki átadása 2011 augusztusában lesz.
A NIF azt is közölte, hogy a tervek szerint halad a 72-es főút korszerűsítése.
A munkálatok nyolcvan százaléka már elkészült, a 8-as számú főúthoz kapcsolódó külön szintű csomópont műszaki átadása december közepén zárult le.
A várhatóan 2011 közepén átadandó korszerűsítés során új, nagyobb teherbírású burkolatot kap az útpálya.
Az óránként 90 kilométeres sebességre tervezett útszakaszt a 11,5 tonna tengelyterhelésű járművek közlekedésére is alkalmassá teszik, több szakaszon pedig kapaszkodó sávokat alakítanak ki ezek már el is készültek.forrás és teljes cikk: automenedzser.hu
2011-01-12 14:03:07
Juhász Éva
Elfogták a mutogatós férfit
Szeméremsértő férfit fogtak el kedden a makói rendőrök.
A gyanú szerint a 35 esztendős helybéli férfi december eleje óta különböző helyszíneken a kora reggeli vagy késő esti órákban az utcán közlekedő nők előtt nemi vágya kielégítése végett nemi szervét szeméremsértő módon mutogatta.
Az ügyben az elmúlt hét végén tettek feljelentést a Makói Rendőrkapitányságon.
A nyomozóknak rövid időn belül látókörükbe került a 35 éves férfi, aki a bűncselekmény elkövetésével megalapozottan gyanúsítható.
Kihallgatása során a gyanúsított elismerte a bűncselekmény elkövetését.
Vele szemben szeméremsértés megalapozott gyanúja alapján folyik eljárás a Makói Rendőrkapitányságon.forrás: CSMRFK
2011-01-12 14:05:45
Olasz Monika
9,4 százalékkal csökkent tavaly a magyarországi üzemanyagfogyasztás
2011-01-12 14:09:57
Olasz Monika
227 településen okoz gondot a víz
Összesen 11 megye 227 településén védekeznek az árvíz vagy a belvíz ellen, az elöntések miatt további 15 embert kellett kiköltöztetni - közölte az Országos Katasztrófavédelmi Főigazgatóság.
Az Országos Katasztrófavédelmi Főigazgatóság (OKF) közölte: a védekezési munkákban 2091 ember 484 szivattyúval vesz részt.
A belvíz miatt 6 megyéből - Bács-Kiskun, Békés, Csongrád, Jász-Nagykun-Szolnok, Pest, Szabolcs-Szatmár- Bereg - további 15 embert kellett kiköltöztetni, így a kitelepítettek száma 174-re nőtt.
A lakosság ellátása minden településen biztosított, közüzemi kimaradás nem történt.
Belvíz összesen 3770 négyzetkilométer területet borít, ebből 2040 négyzetkilométer vetés vagy szántó.
A folyók fővédvonalain 1290 kilométer hosszúságban van árvízvédelmi készültség.
Harmadfokú készültség 86 kilométeren, a Hortobágy-Berettyó és a Sebes-Körös felső szakaszán volt kedden.
Másodfokú készültséget 264 kilométer hosszon, a Tiszán Kisköre és Algyő között, a Zagyva alsó szakaszán és a Hármas-Körös torkolati szakaszán tartottak fenn.
Elsőfokú a készültség 940 kilométeren, a Tiszán Algyő és a déli országhatár között a Lónyay-főcsatornán, a Berettyó és a Sebes-Körös alsó szakaszán, valamint a Hármas-Körös felső és középső szakaszán.
Forrás: MTI
2011-01-12 14:10:22
Martonosi János
Zöld óvodák a környezeti nevelésért
Az évente meghirdetett pályázaton minden olyan belföldi óvoda részt vehet, amelynek pedagógiai programjában kiemelt helyet foglal el a környezeti nevelés, és az elmúlt három évben sikeresen valósított meg ehhez kapcsolódó tevékenységet.
Cél, hogy az óvodások élményeken, tapasztalatokon keresztül ismerkedjenek meg a környezettudatos életvitellel.
A Vidékfejlesztési Minisztérium tájékoztatása szerint a Nemzeti Erőforrás Minisztérium (NEFMI) és a Vidékfejlesztési Minisztérium (VM) megbízásából a Wekerle Sándor Alapkezelő pályázatot hirdet a` Zöld Óvoda 2011` cím elnyerésére.
Az először pályázó intézményeknek a Zöld Óvoda Kritériumrendszer 60%-át, a címet másodszor elnyerni kívánóknak a 80%-át kell teljesíteniük.
Eszerint olyan feltételeknek kell megfelelniük, mint például a szelektív hulladékgyűjtés, a csoportszobák környezettudatos berendezése sok növénnyel, természetből vett díszítőelemekkel, az óvodapedagógusoknak pedig tisztában kell lenniük a fenntarthatóság fogalmával, és példát kell mutatniuk a gyerekeknek az egészséges, környezettudatos életmódra.
A nyertesek három évig használhatják a` Zöld Óvoda` címet, ami ismételt pályázat útján újra megszerezhető.
A pályázatokat 2011. február 14-ig kell benyújtani, elektronikusan a Wekerle Sándor Alapkezelő oldalán (http://www.wekerle.gov.hu/zoldovoda) és papír formában is.
Szilágyi Bay Péter
2011-01-12 14:11:53
Martonosi János
Ezüst emlékérmét bocsátott ki a Magyar Nemzeti Bank
A Magyar Nemzeti Bank 3000 forintos címletű ezüst emlékérmét bocsátott ki` Az Európai Unió Tanácsának magyar elnöksége` megnevezéssel annak alkalmából, hogy 2011 első félévében Magyarország tölti be az Európai Unió Tanácsának soros elnöki tisztségét - tudatta a bank.
Újdonság, hogy az ezüst emlékérme selyemfényes változatát tematikus forgalmi sorba csomagolva forgalmazza a Magyar Pénzverő Zrt.
Az emlékérmét Rónay Attila tervezte.
Az emlékérme előlapján, felső köriratban a` MAGYAR KÖZTÁRSASÁG` felirat olvasható.
Az emlékérme két szélétől párhuzamosan induló, a középmező felé haladva egymástól elváló négy vonal és a magyar zászlót jelképező három sáv a középmezőben elhelyezett keretet tart.
A keretet a` 2011` verési évszám választja ketté.
A keret felső tömör részén, egymás alatti vízszintes sorokban a` 3000` értékjelzés és a` FORINT` felirat olvasható, az alsó részén a Magyar Köztársaság címerének ábrázolása, alatta a` BP.
` verdejel látható.
Az emlékérme hátlapján az emlékérme két szélétől párhuzamosan induló, a középmező felé haladva egymástól elváló négy vonal és a magyar zászlót jelképező három sáv a középmezőben elhelyezett, kaput szimbolizáló keretet tart.
A keret felső részén az Európai Uniót jelképező, tizenkét csillagból álló csillagkoszorú látható, közepén az` eu` betűpárral.
A keret alsó részén az Országház épületének ábrázolása látható, előtérben a Dunával.
Az emlékérme szélén, felső köriratban` AZ EURÓPAI UNIÓ TANÁCSÁNAK` felirat, lent, egymás alatti vízszintes sorokban a` MAGYAR`, az` ELNÖKSÉGE` és a` 2011` felirat olvasható.
Az emlékérme alsó szélén, középen Rónay Attila tervezőművész mesterjegye látható.
Az emlékérme 925 ezrelék finomságú ezüstből készült, súlya 10 gramm, átmérője 30 mm.
Az emlékérméből 8000 darab verhető, amelyből 5000 darab különleges úgynevezett proof technológiával készül.
Forrás: MTI
2011-01-12 14:14:32
Martonosi János
Többen megsérültek a balesetben az 55-ösön
Szerdán fél tizenegy körül az 55-ös főúton Mórahalom és Domaszék között egy kistehergépkocsi fának ütközött tájékoztatott Tuczakov Szilvána, a Csongrád Megyei Rendőr-főkapitányság sajtószóvivője.
A balesetnek több sérültje van.
A rendőrség tájékoztatása szerint egy embert súlyos sérülésekkel szállítottak kórházba, hárman könnyebben sérültek meg.
Az érintett szakaszon a mentés ideje alatt teljes útzár volt érvényben.
Megosztom!
|
2011-01-12 14:20:21
Martonosi János
Megmentenék a hűtőházat
A megye továbbra sem tesz le róla, hogy megmentse a békéscsabai hűtőházat, ám egyelőre kiváró álláspontra kényszerülnek.
Még 2009 év végén határozott úgy a Békés megyei önkormányzat, hogy részt kíván venni a békéscsabai hűtőház megmentésében egy, a feldolgozást szolgáló telephely létrehozásával.
Ehhez a testület akkor nettó 800 millió forintot is biztosított.
Mint ismert, közel száz dolgozó veszítette el állását 2009 novemberében, amikor az üzem befejezte termelő tevékenységét, és csak tárolásra rendezkedett be.
Az elképzelés szerint a hűtőház létesítményei a város által rendelkezésre bocsátott telken összesen 1,3 milliárd forint értékben valósultak volna meg, melyből az építési beruházás értékét 800 millió forintra becsülték.
A napokban néhány, egykori hűtőházi dolgozó arról érdeklődött lapunknál, van -e remény arra, hogy visszakapják munkájukat, hol tart a tervezett beruházás.
A kérdéseket a megyei önkormányzat vezetéséhez továbbítottuk, s Farkas Zoltántól, a megyegyűlés elnökétől kaptunk választ: - Még 2009 végén, Békéscsabán alakult egy termelői kör, mely egy új hűtőipari feldolgozó üzem létesítését tűzte ki célul, és ebben kérte a megyei közgyűlés segítségét is.
Ezért a 2009. decemberi közgyűlésen döntés született arról, hogy szükség esetén a megyei közgyűlés nettó 800 millió forintot biztosít az új hűtőház építési beruházásához, az ott dolgozók munkahelyének védelme érdekében - idézte fel az előzményeket Farkas Zoltán.
- Ezt követően megkezdődtek az előkészítő tárgyalások, majd a megyei képviselő-testület tavaly februári ülésén rögzítette az inkubációs telephelyet megvalósítani szándékozó partnerek, valamint a jövőbeli bérlők részéről teljesítendő feltételeket.
Mindezeknek meg kell valósulnia ahhoz, hogy a beruházás valóban létrejöhessen.
Előkészítettük az elindítandó közbeszerzési eljárás részleteit is, azonban a termelői kör tavaly áprilisban levelében arra kérte a megyei közgyűlést, hogy a közbeszerzési eljárás lefolytatását 2010 második felére halassza el, mivel a projektjük megvalósításához egy, a későbbiekben megnyíló pályázati forrás bevonását is tervezik - mondta a megyegyűlés elnöke, akitől megtudtuk, hogy április óta viszont a termelői körtől semmilyen további megkeresés nem érkezett a megyéhez azzal kapcsolatban, indítható -e a közbeszerzési eljárás.
- Mi továbbra is várakozó állásponton vagyunk.
Mindenképpen szeretnénk segítséget nyújtani a beruházás megvalósításában, azonban a vagyongazdálkodási alapelveinkkel összhangban arra is figyelmet kell fordítani, hogy a befektetés megtérülő legyen - fogalmazott Farkas Zoltán, s hozzátette: - Ha a beruházásban résztvevő partnerek összefogása a jövőben is töretlen, a megyén nem múlik a kezdeményezés sikere.
Forrás: beol
2011-01-12 14:21:55
Martonosi János
Borult égbolt, eső és zivatar
2011-01-12 14:26:18
Martonosi János
Az árokban kötött ki a menekülő cigicsempész
Több mint négyezer darab dohányterméket akart átcsempészni a határon az a férfi, aki a járőrök elől menekülve szenvedett balesetet Mélykútnál.
A Bácska Bevetési Osztály járőrei kedden este az 55. sz. főút 58. kilométerszelvényénél igazoltatni szerettek volna egy magyar rendszámú Toyotát.
A jármű vezetője viszont nem akart megállni, inkább kikerülte a járőrt, és elhajtott Mélykút irányába.
A járőrök azonnal a kocsi után indultak, majd néhány perccel később látták, hogy Toyota balesetet szenvedett az 55-ösön.
Mélykút külterületén, az úgynevezett öregmajori benzinkútnál egy kanyarban a jármű megcsúszott, és felborult a jobb oldali árokban.
A baleset következtében a gépkocsit vezető 36 éves, bácsalmási férfi könnyű sérüléseket szenvedett, kocsiban mintegy hárommilliós kár keletkezett.
Az összetört jármű átvizsgálásakor annak utas- és csomagterében, valamint az úttestre szóródva rendkívül nagy mennyiségű, szerb zárjeggyel ellátott cigarettát találtak a rendőrök.
Miután összeszámolták, kiderült ki, hogy a férfi 4415 doboz dohányterméket (vásárlói értéke több millióforint) szállított autójával.
A Nemzeti Adó- és Vámhivatal illetékes szervét az eset után azonnal értesítették, akik büntetőeljárást kezdeményeztek a bácsalmási férfi ellen csempészet bűncselekménye miatt.
Forrás: baon
2011-01-12 14:28:06
Martonosi János
Az átlagnál több kiskereskedelmi cég szűnt meg a régióban
A tavalyi év 2,9 százalékos növekedést hozott a kiskereskedelmi cégek számában Dél-Alföldön.
Bács-Kiskun, Békés és Csongrád megyében ennél sokkal gyorsabban nőtt azonban a felszámolások és cégmegszűnések száma.
A gazdasag.hu elemzése szerint jelentősen nőtt a befejezett felszámolási vagy végelszámolási eljárások révén törölt cégek száma.
A 20 százalékos emelkedés révén tavaly 2740 vállalkozás került ki a cégnyilvántartásból.
A törlések így is a régió teljes kiskereskedelmi piacának több mint 5 százalékát érintik.
Szintén romlott az ágazat felszámolásának üteme a régióban 2009 óta: 14,7 százalékos növekedés révén tavaly 1658 vállalkozás ellen nyújtottak be felszámolási kérelmet.
Hétszeresére nőtt a csődeljárások száma, nyilvánvalóan a csődtörvény tavalyi módosításának okán, ám még mindig elenyésző (28) azon vállalkozók aránya, akik csődvédelmet kérnek.
Kevesebben vannak azok, akik maguk kezdeményezik tevékenységük befejezését.
Erre utal az, hogy 6,8 százalékkal csökkent a végelszámolási eljárások száma, így 1221 cég vezetője zárna be.
A régióban a kiskereskedelem összbevételéről egyelőre 2009-es adat áll rendelkezésre, az év végén ez 3,86 ezer milliárd forint volt.
A cégek összességében veszteségesek voltak: a mérlegek szerint összesen 3 milliárd forint mínuszt termelt az ágazat a Dél-Alföldön.
A végrehajtások száma nőtt a térségben, 2010-ben 9,4 százalékkal több eljárás indult, mint egy évvel korábban.
A kiskereskedelemben dolgozó alkalmazottak száma is folyamatosan nőtt az elmúlt évben, átlagosan 250 ezren dolgoznak az ágazatban, Decemberben 261 416 főt tartottak nyilván, 7,5 százalékkal többet, mint egy évvel korábban.
A régióban a kiskereskedelmi cégek számának növekedése meghaladja a 2 százalékos országos növekedést, és cégalapítások változatlan aránya kedvezőbb helyzetet mutat az országos 2 százalékos átlagnál.
A cégtörlések tekintetében rosszabb az országos helyzet: 18 százalékkal nőtt a törölt cégek száma.
Forrás: baon
2011-01-12 14:37:57
Martonosi János
Helyszíni szemle a 3-as vonalán
A város hivatalos weboldalán egy január 8-i cikkben azt olvashattuk, hogy legkésőbb csütörtökig elindul a 3-as villamos a felújított vonalon.
Kimentünk a helyszínre, és azt tapasztaltuk, hogy a Textilgyári úti fordulóban még kisebb betonozási munkák is folynak, sőt, információink szerint arrébb kellett tenni néhány oszlopot, mert a kanyarodó villamos nem fért el tőlük.
A módosított szerződés szerint a vágányzárat 2010. november 2-án kellett volna feloldani.
Az eredeti megállapodás szerint a vágányzár feloldása 2010. október 5-e lett volna, de ahogy azt a bevezetőben leírtuk, november 2-ra módosítottak az időpontot.
A 3-as villamosvonalon tartott helyszíni szemlénken azonban azt tapasztaltuk, hogy több munkafolyamat javában tart még, így az eddig olajozottan haladó 3-as villamosvonal felújításában is számolhatunk közel két hónap csúszással.
Az egyik szegedi portál` villamoskommandója` a füves pályaszakaszon azt tapasztalta, hogy számos helyen komolyan sérült a gyep, néhol talán az időjárás okán süllyedt be, néhol pedig autókeréknyomok láthatóak a szegélyek mentén.
A Nagykörúttól a kettes kórházig tartó sínszakaszon díszkövezéseket végeznek, növényeket ültetnek még, és a körforgalomban is vannak hátra aszfaltmunkák.
A Textilgyári úti fordulóban pedig szegélyezés és betonozás folyik.
A helyszínen dolgozók közül megkérdeztünk egy neve elhallgatását kérő szakembert, aki portálunknak elmondta, hogy még közel két hétig biztos nem fejezik be a munkákat.
Az egyik szegedi hírportál felkereste az Szegedi Közlekedési Kft.-t (SZKT), ahol az ügyvezető, Tóth István Tibor elmondta, hogy a villamosvezetőket kiképezték, ők készen állnak, de a héten biztos nem indul útjára a 3-as.
A munkálatokat menedzselő Szeged Pólus Kft.-nek is elküldtük kérdéseinket a csúszás okairól, arról, hogy lesz -e kötbér, és van -e már pontos időpont, hogy mikor indulhat útjára a 3-as.
Válasz még nem érkezett, amint megkapjuk, közzétesszük azokat.
2011-01-12 14:39:58
Martonosi János
Nem biztos, hogy a frankhitelek átváltása a jó megoldás
Egyelőre nincs egységes banki álláspontja arról a PSZÁF-javaslatról, amely a frankban felvett kölcsönök átválthatóságát szorgalmazza euróra.
A Bankszövetség szerint minden pénzintézet maga dönti el, milyen kedvezményeket ad az adósok helyzetének könnyítéséhez, a szakértők ugyanakkor úgy látják: az átváltás önmagában nem feltétlenül nyújt segítséget.
Korábban is számos ötlet látott napvilágot, hogyan könnyítsék meg a bankok a nehéz helyzetbe került hitelesek helyzetét.
Volt, aki a devizahitelek forintra váltását, volt, aki középárfolyam bevezetését, volt, aki kamatkedvezményt javasolt.
Hétfőn jelent meg a pénzügyi felügyelet állásfoglalása, miszerint sok, akár már hónapok óta nem fizetőadóson is segítene, ha a bankok lehetővé tennék a svájci frank hitelek átváltását euróra.
Tatár Attila bankszakértő úgy látja: önmagában az átváltás, nem biztos, hogy jó megoldás, veszélyeket is rejthet, csakúgy, mint a hitelfelvétel, a kedvezőtlen árfolyamnál ugyanis megnőhet a kiváltandó hitel összege.
Ha ezt ellensúlyozza, hogy egy kedvezőbb, fizethető hitelkonstrukciót kap az ügyfél, akkor érdemes ezt választani, de erről mindenkinek egyedileg döntenie mondja a szakember.
Érdemes újra megnézni a jövedelmi viszonyokat, és minősíteni kell az ingatlant is, mert lehet, hogy a nagyobb hitelösszeget már nem bírja el az adott értékű ingatlan.
Bár a pénzügyi felügyelet egységes álláspontot várna a pénzintézetektől, a Bankszövetség szóvivője szerint erre nincs szükség.
Müller János a 180 percben azt mondta, az ügyfél felelőssége, hogy vállalja -e, hogy mondjuk 220 forintos svájci frank árfolyam mellett átváltja a hitelét.
A bankok ezért nem is egyeztetnek a pénzügyi felügyelet ajánlásáról, minden pénzintézet egyedileg dönt arról, hogyan segíti a devizahitelek átváltását.
Müller szerint egyébként nem is az a legfontosabb, hogy a bankok elengedik -e az átváltás költségeit, hanem, hogy milyen árfolyamon éri meg a kölcsönt felvevőnek euróra váltani svájci frank alapú hitelét.
A tanácsadó a 180 percben úgy vélte, a PSZÁF-ajánlása nem oldja meg a jelzálog alapú lakáshitelek problémáját, ahhoz állami szerepvállalásra van szükség.
Roham egyébként egyelőre még nincs a bankoknál, a legtöbb ügyfél csak érdeklődik a lehetőségekről, ahogy a pénzintézetek is vizsgálják a PSZÁF ajánlását.
A K and H, a CIB és az OTP banknál eddig is át lehetett váltani a svájci frank hiteleket euró alapúra, a Budapest Banknál viszont csak forint alapúra.
Az OTP a Krónika megkeresésére írásban azt közölte: nehéz megítélni, hogy a svájci frank erősödése tartós lesz -e vagy csak átmeneti jelenség.
Emiatt a hitelek átváltása a jövőben egyaránt bizonyulhat jó és rossz döntésnek is.
Forrás: MR
2011-01-12 14:46:50
Martonosi János
A békéscsabai Mihalik Enikő a világ legszexisebb nője
Mihalik Enikőt egy New York-i bulvármagazin, a Global Grind választotta a hét legszebbjének.
A 23 éves békéscsabai modell óriási utat járt be szülővárosától New Yorkig: pedig még csak 23 éves. ezer arcával az egyik legkeresettebb szupermodellek egyike.
Enikőt 2006 óta a világ legnagyobb divatházai kérik fel divatbemutatóikra, és különböző kampányaikhoz.
Sikerei ellenére a magyar szépség a tengerentúlon is megmaradt szerénynek és kedvesnek.
Enikő eddig sem tartozott a szégyenlős modellek közé, mostani sikeréhez bizonyára korábbi pikáns képei is hozzájárultak.
Forrás: szegedkurir
2011-01-12 14:49:01
Olasz Monika
Egészségre nevelés már óvodás kortól
A gyermekek védelme a terhesgondozással már az anyaméhben elkezdődik.
Hogy mire vigyázzunk, miután hazavisszük a csecsemőt?
Mit jelent az egészségre nevelés óvodás és iskolás korban?
Erről is kérdeztük szerda délelőtti Napraforgó Magazinműsorunk vendégeit: Vigchert Ferencnét, a védőnők szakmai vezetőjét és Patócs Judit iskolavédőnőt.
Nagyon fontos, hogy a gyermeket váró édesanya időben orvoshoz forduljon, és megfelelő orvosi leletek birtokában megkeresse a lakóhelye szerint illetékes védőnőjét mondta Vigchert Ferencné, aki arról is beszélt, hogy a kismamák különböző vizsgálatokon vesznek részt, így: vérnyomás- és testsúlymérésen, rutinvizelet vizsgálaton, illetve félidős kortól magzati szívhang vizsgálaton és haskörfogatmérésen is.
Vérvétel négy alkalommal történik a terhesség ideje alatt, valamint speciális vizsgálatok is javasolt lehet, amennyiben szükséges.
A védőnők családlátogatások alkalmával tanácsokkal látják el a hölgyeket.
Egy kisbaba születésével megváltozik a család szerkezete, átalakulnak a szerepek.
A védőnők 48 órán belül felkeresik az újszülöttet és családját, és próbálnak segíteni az anyukának a felmerülő kérdésekben.
Ezek általában az etetéssel, fürdetéssel, büfiztetéssel és a levegőztetéssel kapcsolatosak.
A védőnők szakmai vezetője elárulta: a levegőztetés esetében a fokozatosság elve a legfontosabb, először a szobában nyitott ablaknál kezdjük el, majd háromhetes korban kezdődhet a levegőztetés.
Miután közösségbe kerülnek a gyermekek, könnyebben kapnak el vírusokat, bacilusokat.
Az egészségre nevelés már hároméves korban elkezdődik, és végig kíséri a gyermek iskolás éveit is.
Ebben nagy szerepe van a védőnőknek, akik rendszeres ellenőrzéseket, vizsgálatokat végeznek a diákokon, látás- és hallásvizsgálat, mozgásszervi és érzékszervi szűréseket.
Mindemellett a lelki egészségre is nagy hangsúlyt fektetnek.
Patócs Judittól megtudtuk: az iskolai munka során, az általános iskola nyolcadik osztályában megkezdődik a gyermekek családi életre való nevelése, a családtervezés.
Fontos felhívni a fiatalok figyelmét arra, hogy egy szülőnek mennyire jelentős a feladata, a szerepe.
2011-01-12 15:25:39
Martonosi János
Egy férfi a H1N1 első idei áldozata
Új influenza-fertőzés okozta egy 38 éves férfi halálát, ő a H1N1 vírus ez évi első áldozata Magyarországon jelentette be Csohán Ágnes, az Állami Népegészségügyi és Tisztiorvosi Szolgálat (ÁNTSZ) osztályvezető főorvosa.
A férfi, aki az év első hetében vesztette életét, úgynevezett rizikócsoportba tartozott, kórosan elhízott volt.
Nem kapott védőoltást és viszonylag későn fordult orvoshoz, a kórházba kerülését követően néhány napon belül meghalt mondta Csohán Ágnes a sajtótájékoztatón.
Paller Judit országos tiszti főorvos úgy fogalmazott: felgyorsultak az események, nagyon hamar a H1N1 vírus járványméretű jelenlétről számolhatnak be Magyarországon.Forrás: MTI
2011-01-12 15:27:35
Martonosi János
Orbán: átmeneti jellegűek a krízisadók
Orbán Viktor arról biztosította szerdán Budapesten a norvég miniszterelnököt, hogy a magyar krízisadók, amelyek norvég cégeket is érintenek, átmeneti jellegűek a magyar gazdaságban.
A magyar kormányfő erről a Jens Stoltenberggel folytatott tárgyalás után számolt be.
A sajtótájékoztatón Orbán Viktor kifejtette: a megbeszélésen arról is biztosította a norvég miniszterelnököt, hogy a krízisadók kivezetése a magyar rendszerből az adott cégekkel való tárgyalások alapján fog bekövetkezni.
Hangsúlyozta ugyanakkor azt is, hogy az elkövetkező három évre a magyar gazdaságpolitikai stratégiának immanens része a krízisadókból származó bevétel.
Emellett rámutatott, hogy az általános társaságiadó-szint plusz a krízisadók együttesen sem érik el azt az adóterhelési szintet az adott ágazatok esetében, mint ami az európai átlag.
Orbán Viktor elmondta azt is, az energia kérdése egy olyan speciális téma, amely esetében a norvég és a magyar érdekek nagyon közel vannak egymáshoz.
` Különböző okokból és különböző üzleti pozícióból, de mind Norvégiának, mind Magyarországnak az az érdeke, hogy az Európai Unión belül egy` single market`, egy egységes piac működjön az energia tekintetében is` hangsúlyozta, emlékeztetve, hogy az energia kiemelt kérdése a magyar EU-elnökségnek.
Norvégia egy integrált országa a kontinensnek az európai energiarendszerben, és Norvégia integrált része a kontinensnek a schengeni övezet szempontjából is - fejtette ki, megjegyezve, hogy a találkozón világossá tette Jens Stoltenberg számára, hogy Magyarország bővíteni szeretné a schengeni övezetet, és kiemelt témának tekinti amely mellett érveli is fog a következő időszakban Románia és Bulgária csatlakozását a schengeni zónához.
Orbán Viktor közölte: a tárgyaláson ismertette a magyar EU-elnökség programját, amely elnyerte a norvég miniszterelnök tetszését.
` Örülünk annak, hogy Norvégia támogatja a magyar elnökséget` tette hozzá.
` Kértem a miniszterelnök urat, hogy továbbra is keltse Magyarország jó hírét mind a norvég emberek körében, mind pedig a norvég üzleti körök tekintetében` zárta szavait a magyar kormányfő.
Forrás: MR
2011-01-12 15:30:21
Martonosi János
Megszüntette a Tilos Rádió elleni eljárást a médiatanács
2011-01-12 15:37:58
Martonosi János
Az EMFESZ-ügyfelek fele továbbra is olcsóbban kapja a gázt
Lesz, aki legalább kilencven napig jobban jár az EMFESZ volt ügyfelei közül, miután a Főgáz és a Tigáz árversenybe kezdett a fogyasztókért.
Fontos tudnivaló, hogy semmilyen teendője nincs annak, aki eddig az EMFESZ-től kapta a gázt, a váltás automatikus.
A Magyar Energia Hivatal kijelölte az új szolgáltatókat, és az is eldőlt, hogy a volt EMFESZ-es ügyfelek nagyjából felének, 160 ezer embernek, akik az E.ON-tól és a GDF Sueztől kapják a gázt, a mostaninál többet kell fizetnie.
Több tízezer ügyfél viszont jobban jár: nekik olcsóbb lesz a gáz - jelentette be 180 perc című műsorunkban Vigassy Csaba, az Energia Hivatal elnöki titkárságának vezetője.
Legolcsóbban, még az EMFESZ áránál is olcsóbban a Tigáz szolgáltat majd a Főgáz területén, míg a Tigáz területén a Főgáz közel olyan árengedményt tudott adni, mint amit az EMFESZ felhasználói élveztek.
A mostani ajánlott árak a felfüggesztés időintervallumára, azaz 90 napra vonatkoznak, azaz, ha az EMFESZ engedélyének felfüggesztése lejár, a cégek emeletik a tarifákat, és az ügyfelek majd akkor dönthetnek, maradnak -e vagy szolgáltatót váltanak.
A Krónika kereste a Főgázt és a Tigázt is, hogy megtudja, miért kínálják olcsón a gázt a volt EMFESZ-ügyfeleknek, 90 nap után is fenntartják -e az alacsonyabb árakat, illetve a most meglévő fogyasztóinak adnak -e kedvezményt.
A Tigáztól senkit nem sikerült elérni, a Főgáztól pedig azt a válasz jött, hogy csak az energiahivatal határozatának kihirdetése után nyilatkoznak.
A volt EMFESZ-ügyfeleknek tehát most nem kell megkeresniük a szolgáltatójukat, a cégek néhány nap múlva levelet küldenek, illetve a következő 30 napban minden ügyfélhez elmennek az elosztó társaságok munkatársai, hogy leolvassák és lefényképezzék a mérőórákat.
Forrás: MR
2011-01-12 16:08:20
Martonosi János
Több mint harminc ponton változott a gyógyszertári törvény
Több mint harminc ponton változott a gyógyszertári törvény, ennek értelmében a gyógyszertárat üzemeltető társaságban legalább 21 százalék tulajdonrésszel kell hogy rendelkezzen 2014. január 1-ig, míg azután legalább 51 százalékkal.
Emellett fontos változás, hogy a patikákat újra az egészségügyi intézmények közé sorolták nyilatkozta portálunknak dr. Kőhegyi Ferenc a Magyar Gyógyszerész Kamara Csongrád megyei elnöke.
Változás történt az ajándékozás terén is, tilos a támogatott gyógyszerrel ajándékot adni, a nem támogatott gyógyszerek esetében a pontgyűjtés megengedett, de azt csak gyógyszerészeti gondozás területén lehet felhasználni.
Kőhegyi Ferenc hozzátette: a gyógyszerészek nagyon örülnek ennek, hiszen úgy gondolják, hogy a beteg nem ajándékokért, hanem a gyógyulásának érdekében kell, hogy az üzletbe menjen.
A patikák létrehozásának körülményei is változtak: ötvenezer fő alatti települések esetében négyezer ötszáz főnként lehet egy üzletet létrehozni, míg afelett négyezer lakosonként.
Ez nem jelenti azt, hogy a meglévőket be kell zárni, hanem azt szabályozza, hogy ahol a megengedettnél több van, ott már ne lehessen újabbat nyitni tette hozzá.
Megosztom!
|
2011-01-12 16:18:53
Martonosi János
Eltűnnek a sárga csekkek
Több újdonsággal is szolgál az idei adóbevallási szezon, szűkebb terjedelműek lesznek a bevallások, de külön nyomtatvány szolgál a 98 százalékos különadó megállapítására.
Az öt éven belül végkielégítéssel távozó közszolgák egy csoportjának másfél hónapjuk maradt az adó kiszámítására.
A Nemzeti Adó- és Vámhivatal (NAV) ezekben a napokban küldi ki az adózóknak a 2011-es adóbevallásokat, tájékoztatókat, de a papírok közt ne keressük az adó befizetésére szolgáló csekket, az ugyanis már nem része a csomagnak.
Az adóhivatal szerint elenyésző azok száma, akiknek adófizetési kötelezettségük lenne, és azt nem banki vagy internetes átutalással intézik, ezért hozták a` környezettudatos` döntést.
A zöldfilozófiával magyarázzák azt is, hogy vékonyabb íveken tehetik meg bevallásaikat idén az adózók: az adórendszer ugyanis nem lett egyszerűbb tavaly, sőt éppenséggel bonyolultabbá vált, mint egy évvel korábban állítják a hatóság vezetői.
A tavalyi jövedelmekre vonatkozó adótábla ugyanis még két kulcsot (ötmillió forintig 17 százalék, a fölött 32 százalék) tartalmaz, ráadásul az adó alapját a félszuperbruttó szerint kell kiszámolni, azaz a bruttó bért még a munkavállaló 27 százalékos tb-járulékával kell megfejelni, vagyis 1,27-tel felszorozni.
Ennek ellenére sikerült nagyjából a felére csökkenteni az oldalak számát.
Aki mégis sárga csekken akarja befizetni az adóját (mert nem rendelkezik bankkártyával), a hatóság ügyfélszolgálatain beszerezheti, illetve a NAV-tól igényelhet a honlapjukról letöltött íven.
A többiek viszont használhatják az elektronikus utat, illetve az ügyfélszolgálatokon működő terminálokat is igénybe vehetik, e tranzakció díjmentes.
Ami a bevallásokat illeti, az adózók négyféle módon teljesíthetik kötelezettségüket.
Január végéig felkérhetik a munkaadójukat a bevallás elkészítésére, február közepéig megbízhatják a hatóságot a munkával, illetve választhatják azt is, hogy maguk töltik ki a nyomtatványt, ám ez esetben is döntési helyzetben találják magukat: ha megfelelnek a feltételeknek, újdonságként élhetnek a csökkentett adótartalmú bevallás lehetőségével, vagy benyújthatják a` normál`, de tavalyhoz képest karcsúsodott ívet.
(Ezek közül egyik sem feleltethető meg a kormány által ígért` söralátétnek`, azzal ugyanis csak 2012-ben fogunk találkozni, amikor a 2011-es jövedelmekről adunk számot.)
Forrás: nol
2011-01-12 16:21:08
Martonosi János
Benzinfrász: 480-550 forintos árat vizionál a szakértő
Emelte bruttó 3-3 forinttal a 95-ös benzin és a gázolaj literenkénti nagykereskedelmi árát a MOL, ezzel újabb történelmi csúcsra nőttek az árak.
A mostani emeléssel a benzin átlagára 363-364 forintra, a gázolajé 354 forintra drágult.
A benzinkutaklán akár 30 forintos árkülönbség is lehet.
Szakértők szerint nem azért hág az egekig a benzin ára, mert a piacot uraló Mol növelné a haszonkulcsát.
A drágulást a forint gyengülése és az előző kormány kétszeri jövedékiadó-emelése erősíti fel - írja a Népszabadság.
A lap ezt a választ adta arra, hogy ha " 2008 közepén 150 dolláros hordónkénti nyersolajár mellett 290 forint volt a benzin ára, most 80-90 dolláros olajárszint mellett miért kell 360 forintot fizetni érte? "
A lap szakértője szerint egyébként ha a világpiaci árak a 2008-as, 150 dollár körüli szintre emelkednek, az adó, illetve a Mol haszonkulcsa pedig nem csökken, a forint tovább gyengül, akkor nem elképzelhetetlen a 480550 forintos literár sem.
Forrás: MTI
2011-01-12 16:23:44
Martonosi János
A 2011-es költségvetés egyik nyertese a turizmus, az ezzel foglalkozó szakpolitikának jelentős tervei vannak az ágazattal idén és a következő tíz évre is nyilatkozta Bánki Erik fideszes szakpolitikus, a parlament sport- és turizmusbizottságának elnöke.
Még idén elkészül egy tíz évre szóló fejlesztési koncepció, felkarolnak és egyedileg fejlesztenek országszerte vagy harminc kiemelt műemléket és turistalátványosságot, továbbá a Balatonnál is megkezdődnek a szükséges koncepcióváltások és kiegészítések.
A Turizmus Zrt. is átalakul, közel egyharmaddal kevesebb létszámmal működik majd a jövőben.
Adót csökkentett és emelte megduplázta a turizmus céljaira fordítható marketingköltségeket a tavaly hivatalba lépett új kormány, így a 2011-es költségvetés egyik nyertese éppen ez az ágazat lett.
Többek között ezektől a lépésektől remélik visszaszerezni középtávon a tíz éve még megvolt piaci pozíciókat.
Több területen is komoly változtatásokat terveznek már idén, az év végére pedig megalkotnak egy tíz évre szóló turizmus stratégiát is szögezte le Bánki Erik.
Az idei növekedést segíti majd a tavalyihoz képest duplájára növelt, összesen 5,6 milliárd forintos marketingköltség- keret.
A szakpolitikus úgy látja: a belföldi vendégforgalom 2-3, a külföldi vendégforgalom 1-2 százalékkal növekedhet idén a többletforrások hatására.
Ha pedig sikerül ténylegesen " hozni` ezeket a számokat, akkor 2012-ben érdemes lesz tovább bővíteni a turizmusra szánt pénzeket tette hozzá a bizottsági elnök.
Átalakítják a Turizmus Zrt.-t, ahol " mindent másként kell tenni`, mint eddig mondta kérdésre reagálva Bánki Erik.
A meglátása szerint eddig pazarló, túl nagy létszámú szervezetet költséghatékonnyá és a korábbinál húsz-harminc százalékkal kisebb létszámúvá alakítják át.
Valódi szolgáltató szervezetet kívánnak létrehozni belőle tette hozzá.
Ehhez a francia módszert vették egyik fő mintának, ahol is beemelték a döntéshozatalba a gazdasági szférát és az önkormányzatokat, hogy azután közösen határozzák meg a turisztikát érintő fejlesztési irányokat.
A magyar kormánynak is hasonlók a céljai; az ágazatban érdekeltekkel folytatott megbeszéléssorozat végén még az idén összeáll egy tíz éves stratégia, amelyet a parlamentnek kell jóváhagynia, és amely 2020-ig meghatározza a fejlesztési irányokat.
A vállalkozókkal folytatott konzultációk során a partnerek első számú igénye volt a fejlesztési források és a marketingpénzek növelése idézte fel a konzultációkat a nyilatkozó.
Ám sok panasz érkezett a túlzott adminisztrációra is; a turizmusban érdekelt vállalkozásoknak, elsősorban az éttermi szektornak túl nagy az ilyen irányú terhelése, ami jelentős többletköltséget jelent számukra.
E terhek csökkentése máris nyereség lenne a vállalkozások számára mondta Bánki Erik.
A jövőre nézve terv az is, hogy egyedi fejlesztési programok keretében " emeljék méltó színvonalra` azt a harminc-negyven, kiemelt turisztikai értéket képviselő műemléket, turisztikai látványosságot, amelyeket az elmúlt húsz évben pályázati kereteket között különféle okok miatt nem sikerült fejleszteni.
Kiemelten kezelt helyszín lesz Budapesten a Citadella avagy a budai Vár utóbbi esetében máig nem sikerült helyrehozni a szocializmus időszakában véghezvitt rombolásokat, a prágai Hrad3/4in jócskán lekörözte magyar megfelelőjét, vidámabb, élhetőbb, vonzóbb körülményeivel.
" Nekünk is el kell ezt érni, a Citadellán pedig egyszerűen rendet kéne végre tenni, mert ami ott van, az katasztrófa` érvelt a parlamenti bizottsági elnök.
Éppen most gondolják újra a Balaton fejlesztési koncepcióját, itt sem a tömegturizmust, hanem éppen a minőségi turizmust kívánják fejleszteni hangzott az interjúban.
A fő feladatok közt sorolta Bánki a balatoni szezon meghosszabbítását ez utóbbi olyan események, programok Balatonhoz telepítésével érhető el, amelyek időjárástól függetlenül is vonzanák avagy marasztalnák a vendégeket.
" Ezért van szükség fedett fürdőkre, fedett lovardákra, olyan élményparkok létrehozására a Balaton környékén, amelyek rossz idő esetén is tudnak rendezvényeket, programot kínálni.
Illetve: a meglévő programok sincsenek összehangolva, nem egyszer egymást ütő programok futnak egymástól tíz kilométerre ezen is változtatni kell` sorolta a szükséges teendőket a szakpolitikus.
Forrás: szegedma
2011-01-12 16:35:23
Martonosi János
Magyarország tovább javított, és már 41.
2011-01-12 16:59:35
Martonosi János
Hetente ötezer adóvégrehajtás
2011-01-12 17:08:09
Martonosi János
Cseh Tamás archívumot hoz létre az OSZK
A 2009-ben elhunyt Cseh Tamás dalainak keletkezés-történetéhez kapcsolódó tárgyi emlékekből, írásos, képi, film- és hangdokumentumokból álló archívum gyűjtésébe kezdett az Országos Széchényi Könyvtár.
A digitalizált anyag alkalmas lesz akár akadémiai színvonalú kutatásra, bizonyos részei pedig publikálásra is.
A Bereményi Géza, Császár Bíró Éva (Cseh Tamás felesége) és mások közreműködésével zajló gyűjtő- és előkészítő munka évekig eltart majd, és közben folyamatosan tervezzük kiadványok megjelentetését - mondta Hanák Gábor, a könyvtár történeti interjútárának címzetes igazgatója, a gyűjtés főszervezője egy szerdai budapesti sajtótájékoztatón.
Mint kifejtette, elsősorban a rajongók, tisztelők gyűjteményeit, képeket, kéziratokat, hangfelvételeket várnak, amelyekről másolatot készítenek, majd visszajuttatják őket tulajdonosuknak.
Hanák Gábor kitért arra, hogy eddig mintegy hatezer fotót scanneltek be és körülbelül negyven koncertfelvételt digitalizáltak.
Nagy Gábor Tamás, a projektben együttműködő Budavári Önkormányzat fideszes polgármestere a sajtótájékoztatón kiemelte: a gyűjtés megindítása most időszerű, ki kell használni a Cseh Tamás iránti nagy érdeklődés felhajtóerejét.
Reményét fejezte ki, hogy a kulturális kormányzat is segíti majd az archívum létrehozását, amelyből előbb-utóbb nemzeti gyűjtemény válhat.
` Fontos kulturális küldetés ez, hiszen nemcsak egy művész élettörténetéről van szó, hanem egy egész korszak történetéről, egy nemzedék világnézetéről is` - hangsúlyozta Nagy Gábor Tamás.
Sajó Andrea, az OSZK főigazgatója felidézte, hogy Cseh Tamást személyes kapcsolat fűzte a nemzeti könyvtárhoz, hiszen a Századunk című sorozat moderátoraként rendszeresen megfordult az intézményben.
Nagy Gábor Tamás egy pénteki jubileumi emléktábla-leleplezést és vízivárosi` emlékkocsmázást` is beharangozott.
Cseh Tamás halála után született meg az ötlet, hogy az Antoine és Désiré megalkotásának 40. évfordulójára emlékjelet helyezzenek el a Vízivárosban.
` Ötletpályázatot írtunk ki, és a döntés végül egy különleges lakónévsor elhelyezésére esett, amely a Cseh Tamás dalaiban megelevenedő világ szereplőit sorolja fel` - közölte a polgármester.
Az emléktábla leleplezése mellett a környék sörözőiben, éttermeiben, kávézóiban koncertek, beszélgetések lesznek péntek délutántól az éjszakába nyúlóan.
Forrás: MR
2011-01-12 17:10:42
Martonosi János
Csanyteleken tájékozódott a belvízi helyzetről a megyei főkapitány
A belvízzel sújtott Csanyteleken tájékozódott ma délelőtt a Csongrád Megyei Rendőr-főkapitányság vezetője.
Dr. Lukács János r. dandártábornokot a település polgármestere, Forgó Henrik informálta a község belvízi helyzetéről, valamint a védekezés részleteiről.
A soron kívüli megbeszélést a megyei főkapitány kezdeményezte, mivel személyesen szeretett volna képet kapni az aktuális helyzetről és a harmadfokú védekezésről.
A megbeszélésen dr. Lukács János biztosította partnerét, hogy a rendőrség az elhagyott házakban maradt értékek őrzéséről a Polgárőrséggel együttműködve gondoskodik, illetve a rendelkezésre álló eszközeivel hozzájárul a védekezés sikerességéhez.
Megosztom!
|
2011-01-12 17:20:38
Antal Sándor
Döntés előtt az általános iskolás diákok
Nyílt napot tartottak szerda délután a HISZK Gregus Máté Tagintézményben, ahol az általános iskolás diákok szüleikkel közösen megismerkedhettek a vásárhelyi középiskolával.
A most végzős fiataloknak február 18-ig kell leadniuk a jelentkezési lapokat.
Hangbejátszással és képekkel!
A 2010/11-es tanévben ez már a második nyílt nap volt az intézményben számolt be portálunknak Nagy Zsuzsanna igazgató, aki elmondta, hogy ilyenkor próbálják megismertetni az iskolát az érdeklődőkkel, sőt a résztvevők találkozhatnak a tanárokkal és a már itt tanuló diákokkal.
A Gregus Máté Tagintézményben négy szakmacsoportban iskoláznak be: informatika, elektronika, gépészet és mezőgazdaság ezekkel a szakmákkal találkozhattak a szerda délutáni nyílt napon a megjelentek.
Tapasztalatok szerint az általános iskolás kollégák csoportosan hozzák el a fiatalokat, így ők nagyobb létszámmal vesznek részt egy-egy ilyen nyílt napon, mint a szülők, de ez a munkahelyi elfoglaltságok miatt is érthető fogalmazott az igazgató.
Az idén végzős általános iskolásoknak február 18-ig kell leadniuk a jelentkezési lapokat és majd április végére derül ki, hogy hová vették fel őket.
Szerdán az érdeklődők között volt Kovács Patrik és Nagy Zsolt is, akiket érdekel az informatika, de még nem döntötték el, hogy hol folytatják tanulmányaikat.
Előbb körülnézünk, majd utána választunk fogalmazott Patrik és Zsolt.
2011-01-12 17:45:52
Martonosi János
Újabb kitelepítés a belvíz miatt
Egy háromgyermekes család házát tette tönkre a belvíz Vésztőn a Petrovics utcában.
Az épületet szerdán életveszélyessé nyilvánították a családot önkormányzati ingatlanban helyezték el.
Békés megyében tavaly december óta 23-an vesztették el otthonukat a belvíz miatt.
Az óév utolsó hónapjában Kondorosron két, Csorvásról pedig négy főt telepítettek ki.
Januárban egy csabaszabadi melletti tanyáról egy négyfős, Telekgerendásról pedig ugyancsak egy négytagú családot, Elekről és Mezőberényből pedig két-két főt kellett kitelepíteni, miután lakóházuk életveszélyessé vált.
A belvíz főként a külterületen élőket veszélyezteti, egyre több tanya kerül veszélybe.
Forrás: beol
2011-01-12 17:49:45
Martonosi János
Sószobában kúrálják a dévaványai óvodásokat
A Hétszínvirág Alapítvány támogatásával sószobát alakítottak ki Dévaványán, az Eötvös úti óvodában - tudtuk meg Diósné Ambrus Erzsébettől, az ÁMK Óvoda és Bölcsőde intézményegység-vezetőjétől.
A cél az volt, hogy segítséget nyújtsanak a gyógyulásban az asztmatikus és légúti megbetegedésekben szenvedő gyermekeknek.
A január 5-én átadott sószobát a sárréti város valamennyi óvodája ingyen veheti igénybe.
Minden csoport hetente egy alkalommal 30 percet tölt itt.
Az esztétikusan kialakított helyiségben a gyerekek kedvük szerint rajzolhatnak, mesekönyvet nézegethetnek, énekelhetnek, játszhatnak.
Zenehallgatásra és diavetítésre is lehetőség nyílik.
- A sószobai kúra természetesen nem kötelező, azon szülők gyermekei, akik nem élnek a lehetőséggel, a látogatás ideje alatt a csoportszobában játszhatnak - mondta Diósné Ambrus Erzsébet.
Hozzátette: délutánonként a városban élő, asztmatikus, allergén tünetektől szenvedő gyermekek és felnőttek is ingyen használhatják a sószobát.
Forrás: beol
2011-01-12 18:00:15
Martonosi János
Helyszíni tárgyalást kért a Cozma-ügy harmadrendű vádlottja
2011-01-12 18:07:56
Martonosi János
Tavasszal újabb euróválság fenyeget?
Az euróövezeti adósságválság újabb hulláma fenyeget tavasszal, amikor ezúttal két nagy tagállam, Spanyolország és Olaszország finanszírozási igényeiről kell gondoskodni.
Ebbe a londoni elemzők szerint akár az euróövezet egésze is beleroppanhat.
Az egyik legnagyobb citybeli gazdasági-pénzügyi kutatóközpont, a Centre for Economics and Business Research (CEBR) 2011-re szóló prognózisa szerint Spanyolországnak és Olaszországnak az év első felében összesen több mint 400 milliárd euró kötvényadósság refinanszírozásához kell piaci forrásokat felhajtania.
Az euróövezet " ezen a ponton széteshet " - áll a CEBR előrejelzésében.
A ház szerint ha ez most nem is következik be, akkor is mindössze egy az öthöz az esélye annak, hogy a valutaunió jelenlegi formájában túléli az évtizedet.
A CEBR londoni szakelemzői szerint az euróövezet egyben maradása esetén 2011 lehet az az év, amikor az euróárfolyam jelentős gyengüléssel megindul a dollárparitás felé.
Az Eurasia Group nevű globális pénzügyi és politikai kockázatelemző csoport londoni szakértői szerdai elemzésükben úgy vélekedtek, hogy ha Spanyolország és/vagy Olaszország kerül szuverén adósságválságba, akkor " egyértelmű ", hogy a tavaly tavasszal alakított Európai Pénzügyi Stabilitási Eszköz (EFSF) jelenlegi formájában és finanszírozási keretei között már nem jelentene elégséges forrást.
Ez utóbbival kapcsolatban úgy vélekedtek, hogy az euróövezet felbomlásának kockázata ugyan " minimális ", ám " semmiképpen sem zéró, és valószínűleg növekszik ".
Forrás: MTI
2011-01-12 18:15:53
Martonosi János
Médiatörvény: elutasítja a néppárti EP-frakció a vádakat
2011-01-12 18:25:27
Martonosi János
A doni katasztrófáról emlékeztek meg a Mátyás- templomban
Koszorúzással és misével emlékeztek meg a második magyar hadsereg hősi halált halt katonáiról a Mátyás-templomban.
A Honvédelmi Minisztérium Hadtörténeti Intézet és Múzeum az 1943. január 12-i, Don kanyar mellett elesett és fogságba került honvédeknek tisztelgett.
A 2. magyar hadsereg alig egy évvel a megalakulása után történelmünk egyik legsúlyosabb vereségét szenvedi el: a gyengén felszerelt, alig gépesített csapatoknak egy közel 200 kilométer hosszú szakaszt kellett védeniük a sokszoros fölényben lévő orosz csapatoktól.
Szakály Sándor történész a megemlékezésen elmondta: a 2. magyar hadsereg 1942 tavaszán és nyarán három ütemben érkezett ki a keleti frontra.
A körülbelül 200 ezer fős hadseregbe több ezer zsidót és kisebb részben munkásmozgalmi aktivistákból álló munkaszolgálatos alegységeket is besoroztak.
Az első lépcsőben kiérkező, Orjol és Kurszk térségében kirakott III. hadtest nyomban az első vonalba került, és a német csapatokkal együtt harcolva, igen súlyos veszteségek árán küzdötte előre magát Voronyezs irányában a Donig.
Az ezt követő két lépcsőben érkező csapatok ugyan harc nélkül, de több mint ezer kilométeres gyalogmenetben érkeztek a Donhoz, majd azonnal megkezdték védőállásaik kiépítését.
A magyar csapatok a folyó mentén 200 kilométeres sávban ásták be magukat, ezt a területet kellett tartaniuk.
Délre tőlük a szintén elégtelen felszereléssel harcba induló olasz hadsereg, északra pedig a németek védekeztek.
Főként páncéltörő fegyverzetnek voltak híján, az immár tömeggyártásban előretolt szovjet T-34-es harckocsira szinte semmi ellenszerük nem volt.
1943. január 12-én az urivi és scsucsjei hídfőkből kiinduló nagy erejű szovjet támadás két helyen áttörte az arcvonalat, majd szétszakította a magyar haderőt.
A magyar és német visszavonulást főként a magyar csapatok fedezték.
A magyar hadsereg ebben az egyenlőtlen küzdelemben 1943. január 12. és február 9. között a Don-kanyarban megsemmisült, a 200 ezer főből több mint 40 ezren haltak hősi halált a harcokban, vagy fagytak meg a hidegben.
A megemlékezést a Mátyás-templomban tartották, ahol a mise után koszorút helyeztek el az áldozatok emlékére.
Forrás: MNO
2011-01-12 20:11:36
promenad.hu
A honosításról tart tájékoztatót a miniszteri biztos Horvátországban
Az egyszerűsített honosítási eljárásról tart tájékoztatót csütörtökön a horvátországi Várdarócon Wetzel Tamás miniszteri biztos.
A közigazgatási tárca MTI-hez eljuttatott közleménye szerint a Horvátországi Magyarok Demokratikus Közösségének meghívására tartandó előadás célja, hogy az ott élő magyarokat tájékoztassa a kettős állampolgárságról, az igényléssel kapcsolatos gyakorlati tudnivalókról és a konkrét megvalósításról.
A miniszteri biztos megbeszélést folytat a helyi magyar prominens személyiségekkel is.
Wetzel Tamás korábban már tartott hasonló tájékoztatót Szabadkán és Kolozsvárott is.
A szaktárca kitér arra is, hogy a január első hetében mintegy ötezren adták be honosítási kérelmüket a világ minden tájáról.
Ez a szám meghaladja a tavaly egész évben beadott kérelmekét.
A kérelmek felének feldolgozását már megkezdték. forrás: MTI
2011-01-12 20:16:00
promenad.hu
Önkormányzati lakást kapott az elvérzett kecskeméti anya családja
2011-01-12 20:57:31
Olasz Monika
Szenátus alakult a községben
Székkutason az elmúlt három hónapban rengeteg változás történt, és még mindig nincs vége.
A településen január 12-én, szerdán a Művelődési Ház Civil Klubjának termében megtartotta alakuló ülését a több mint tizenöt főből álló szenátus, melynek több feladata is lesz a jövőben.
A megjelenteket Szél István polgármester köszöntötte, majd arra kérte a szenátus tagjait, hogy osszák meg egymással a gondolataikat, és egyfajta tükröt mutatva felé, értékeljék az eltelt időszak történéseit.
A tagok közül többen úgy vélekedtek, hogy Székkutas jó irányba halad, a belvízi helyzettel kapcsolatos összefogás, pedig példaértékű.
A szenátus legfőbb feladata az lesz, hogy segítse a polgármester munkáját, valamint ötleteket, javaslatokat adjon az elkövetkező évekre a település működésével kapcsolatban, ezenkívül kritikákat is megfogalmazhat a képviselő- testület tevékenységét illetően.
A január 12-i megbeszélésen a belvízhelyzet mellett szó volt az utak, járdák állapotáról, a községi rendezvényekről, a közösségi összefogásról, a munkahelyteremtésről és egyéb gazdasági jellegű kérdésekről is.
Az ülésen többször elhangzott, hogy a helyieket eddig senki sem hallgatta meg, nem mondhatták el a véleményüket a falu működésével, életével vagy jövőjével kapcsolatban.
Néhányan kijelentették: az a jó polgármester, aki megkérdezi a közösséget.
A véleménynyilvánítás azért is nehéz, mert eddig senki sem kérdezte meg a lakosokat.
Szél István elmondta: szeretné, ha a szenátus egy` szócső` lenne a településen, melynek tagjai összegyűjtenék a faluban a pozitív és negatív információkat, valamint hírt vinnének a lakosoknak az elképzelésekről, tervekről.
A polgármester hangsúlyozta: a helyiek nem csak a szenátuson keresztül lesznek meghallgatva, hanem fórumok, beszélgetések alkalmával is.
A szenátus tagjai fiatalabb és idősebb korosztály egyaránt ismerik a helyiek problémáit.
Van közöttük orvos, kereskedő, vállalkozó, fizikai dolgozó, mezőgazdász, igazgató és lelkész is.
A tagok legközelebb februárban találkoznak, és az ülés csak a véleménynyilvánításról fog szólni, olyan ügyekben, mint a Gregus Máté Emlékév vagy a Művelődési Ház felújítása.
Olasz Mónika
2011-01-12 21:33:10
Kokovai Péter
Nevezték halálra szántnak és bűnösnek is ezt a hadsereget
A keleti harctéren folytatott küzdelmekben elesett 133 hódmezővásárhelyi katonára is emlékeztek a Történelmi Vitézi Rend és a Hódmezővásárhelyi Trianon Társaság szervezésében január 12-én zajló megemlékezésen.
A Magyar Királyi 2. honvéd hadsereg 1943-as doni hadműveleteinek 68. évfordulóján istentiszteletet tartottak a hódmezővásárhelyi Belvárosi katolikus templomban, majd a Hősök terén a 2. világháborús emlékművet koszorúzták meg, és gyújtottak mécseseket az elesettek előtt tisztelegve.
A két helyszínen minden korosztály képviseltette magát, a megemlékezők között éppúgy voltak fiatal szülők járni éppen csak tudó kisgyermekkel, mint nyugdíjasok.
Ezt a hadsereget nevezték halálra szántnak, majd a kommunista diktatúra idejében bűnösnek is mondta Elek András, aki szerint a hallgatás évtizedeit követően egyre többen emlékeznek meg ezekre az eseményekre.
A Trianon társaság tagja leszögezte: félremagyarázás, hogy ez a hadsereg az első puskalövésre megfutamodott volna.
A Donnál folyó harcokban a magyar katonák hősiesen helytálltak a szovjet hadsereg túlerejével szemben, és sikerült elkerülniük a teljes megsemmisülést tette hozzá.
Jó lenne, ha az iskolákban is megemlékeznének ezekre az eseményekre zárta mondandóját Elek András.
Kokovai Péter
2011-01-12 22:02:29
Kokovai Péter
Nem ért véget a globális felmelegedés
Az éghajlati adatok amerikai központjának (NCDC) szerdai közleménye szerint 2005-tel együtt 2010 tartja az eddigi globális hőmérsékleti rekordot.
Az amerikai meteorológusok szerint a tavalyi átlaghőmérséklet 0,62 Celsius fokkal volt magasabb a sokévi átlagnál.
" Az utóbbi évben mért melegedés megerősíteni látszik azt az elképzelést, hogy valóban klímaváltozás közepette élünk " - közölte David Easterling, az NCDC vezető kutatója.
" Az eddig mért tíz legmelegebb évből kilencet 2000 óta mértek " - magyarázta a kutató, hozzátéve, hogy az egyedüli kivétel 1998 volt, amely az 1880 óta jegyzett adatok szerint a harmadik a " forró " esztendők rangsorában.
A kutató szerint a méréseik egyértelműen cáfolják, hogy 2005-tel véget ért volna a globális felmelegedés.
A szárazföldi mérőállomások szerint tavaly volt a legmelegebb, míg a tenger hőmérséklete csak a harmadik legmagasabb volt az eddig mért rekordok szerint.
A globális történeti klimatológiai hálózat (GHCN) szerint a tavalyi év volt az eddig mért legcsapadékosabb.
Forrás: MTI
2011-01-12 22:22:30
Kokovai Péter
Az MVH megkezdte a nemzeti tejtámogatás kifizetését
A Mezőgazdasági és Vidékfejlesztési Hivatal (MVH) a nemzeti tejtámogatás keretében 11,5 milliárd forintot utal 7500 gazdálkodónak.
A határozatokat a napokban vehetik át az ügyfelek, a támogatási összegek utalása január közepétől várható éresült az Objektív Hírügynökség.
A tejtermelés támogatását 2010-re vonatkozóan a 22/2010. (III. 16.) FVM rendelet alapján elválasztották a termeléstől és történelmi bázis alapján állapították meg.
A támogatás összegét az MVH a tejtermelő rendelkezésére álló egyéni történelmi bázis mennyisége és a fajlagos támogatási összeg (6 Ft/TB jogosultság) alapján határozta meg.
Fennálló köztartozás esetén az adóhatóság nyilatkozata alapján a lejárt köztartozás összegével csökkentve fizetik ki az Európai Mezőgazdasági Garancia Alapból finanszírozott egységes területalapú támogatást, valamint az ahhoz kapcsolódó kiegészítő nemzeti támogatásokat, így a nemzeti tejtámogatást is.
Forrás: Objektív Hírügynökség
2011-01-13 03:07:14
Kutasi Roland
A médiatörvényről, és az azt ért támadásokról tartott tájékoztató fórumot szerda este Makón Pálffy István kereszténydemokrata országgyűlési képviselő.
Az est házigazdája, Mágori Józsefné, makói fideszes országgyűlési képviselő rámutatott: a médiatörvényt azok, illetve azok nyomására támadják, akik az elmúlt húsz év gazdasági haszonélvezői voltak.
Fotóriporttal, hangfelvételekkel, galériával!
A média működését meghatározó jogszabály megalkotását szükségszerűvé tette, hogy a korábbi, 1996-os törvény hibáit orvosolni kellett, míg az elfogadás gyorsaságát pedig az indokolta, hogy az új évben már az új jogszabály alapján működhessenek a médiumok, s ne év közben kelljen változtatást eszközölni - indokolta Pálffy István.
A médiaszakember rámutatott: a korábbi médiatörvényt elfogadó MSZP-SZDSZ koalícióra a választók nem voksoltak, hiszen azt csak a választást követően alakították meg, míg a jelen kormányzat megválasztása pillanatában élvezte a választói bizalmat.
A jogszabály célja, hogy a közszolgálati és kereskedelmi médiumok korrekt tájékoztatást és színvonalas műsorokat készítsenek a nézőknek.
Nézhetetlen és gyalázatos médiát eredményezett a` 96-os törvény - szögezte le Pálffy István, kiemelve: a régebbi jogszabály egy eszmerendszert támogatott, és mindenki mást igyekezett kizárni, míg a jelenlegi igyekszik megszüntetni az indokolatlan gazdasági és politikai túlsúlyt.
Már a törvény megszületése során számítottak arra, hogy erős támadás fogja érni a megszülető jogszabályt azok oldaláról, akik az addigi helyzetnek haszonélvezői voltak, és megtapasztalták, hogy a törvény szövegének angol fordításának megszületése előtt kapcsolataikat mozgósították ezek az erők, hogy itthon és külföldön is bírálatok szülessenek meg.
Ez a támadássorozat egybe esett a magyar uniós elnökség bekövetkeztével, amely az ezzel járó médiafelület hatására még hangosabbá válhatott.
Az előadó rámutatott: ezeknek az erőknek nem volt érdeke, hogy a számukra igazán gondot jelentő különadókról jelenjen meg tájékoztatás a világ országaiban, inkább ezekben, a sajtószabadságra érzékeny országokban ennek a jogszabálynak adták félreértelmező magyarázatát.
Az, hogy a médiatörvény nem áll ellentétben az uniós elvekkel, jól bizonyítja, hogy a benne megfogalmazottak már működnek a francia, német, vagy a litván médiaszabályozásban anélkül, hogy az ellen az unió bármikor is felemelte volna szavát.
A magyarságnak is európai értékei vannak, a magyarság része Európának Szent István kora óta, a mi értékeink találkoznak az unió értékeivel, tehát nem arról van szó ebben a kérdésben sem, hogy az unió diktálná a törvényeket - hangsúlyozta Pálffy István, kiemelve: amennyiben a jogszabályban hiba lenne, annak kijavítására készek, de az elvekből egy jottányit sem engednek.
A médiatörvény biztosítja a szólásszabadságot, azonban fellép az emberi méltóság megsértése ellen - állapította meg a kereszténydemokrata képviselő, hozzátéve: a jogszabály lehetőséget ad arra, hogy a` ketrecbe zárt` szereplők kukkolására szakosodott műsorok ne rombolhassák a fiatalok erkölcsi érzékét.
A jogszabály a végső döntések meghozatalában is egyértelmű: a még a megszületése előtt heves támadásoknak kitett médiahatóság döntései felett a független magyar bíróság hozhat döntést, így a döntő szót a független igazgatási ág hatáskörébe utalták.
A fórumon felszólalt Égető Gyula, a Rádió7 és a promenad.hu cég- és szerkesztőségvezetője, aki kijelentette: a törvény nem sérti a sajtószabadságot.
A helyi médiapiac anomáliájára rámutatva felhívta a törvényhozók figyelmét, hogy a nehéz helyzetbe került helyi médiumok fennmaradását segítsék a későbbi jogalkotás során, hogy a vidéken élők megfelelő tájékoztatásban részesülhessenek.
Válaszában Mágori Józsefné megerősítette: maga is tapasztalja a helyi újságok, rádiók és televíziók nehéz helyzetét, és segítséget ígért, hogy az itt élők tájékoztatását segítő médiumok helyzete javulhasson.
Arnay
2011-01-13 06:53:37
Juhász Éva
Borús, esős idő
Egész nap borús, többfelé esős időre van kilátás.
Az északi megyékben valószínű nagyobb csapadék.
Péntektől szárazabb idő várható, erősödik a ködhajlam, de több-kevesebb napsütésben is bízhatunk.
Jobbára borult idő várható, legfeljebb a délnyugati, déli határszélen vékonyodhat el rövid időre a felhőzet.
A hajnali óráktól északnyugat felől egyre többfelé várható eső, zápor, északkeleten eleinte hó, havas eső sem kizárt.
Az északi országrészben várható több csapadék, délen gyengébb intenzitással és kevesebb helyen alakul ki eső.
A délnyugati, nyugati szelet többfelé kísérik élénk széllökések.
A levegő 2, 8 fokig melegszik.
Északkeleten várhatók az alacsonyabb, délnyugaton a magasabb értékek.
Gyenge melegfronti hatás miatt fáradékonyság, alvászavarok, koncentrációs nehézségek léphetnek fel.forrás: origo.hu
2011-01-13 06:58:21
Juhász Éva
Hol tankoljunk ma?
2011-01-13 06:59:41
Juhász Éva
Vízhálózat karbantartás Hódmezővásárhelyen
2011-01-13 07:11:22
Juhász Éva
Már harminc embert kellett kitelepíteni a megyében
Három ingatlan is lakhatatlanná vált az elmúlt huszonnégy órában Csongrád megyében, ahol így harmincra nőtt a belvíz miatt kitelepítettek száma közölte Tátrai János, a megyei katasztrófavédelmi igazgatóság szóvivője szerdán az MTI- vel.
Az elmúlt néhány hétben tíz településen összesen tizennégy ingatlan dőlt össze vagy rongálódott meg annyira, hogy emberi tartózkodásra alkalmatlanná vált mondta az őrnagy.
Az Alsó-Tisza-vidéki Környezetvédelmi és Vízügyi igazgatóság illetékességi területén hat településen Királyhegyesen, Csanádpalotán, Csanyteleken, Csongrádon, Kunszentmártonon és Pálmonostorán van harmadfokú helyi vízkár-elhárítási készültség, negyvennégy faluban és városban pedig első- vagy másodfokú készültség mellett folyik a munka tudatta Dobi László, központi védelemvezető-helyettes.
Az igazgatóság huszonkilenc szivattyútelepén harmadfokú belvízvédelmi készültség mellett éjjel-nappali üzemben naponta 4,8 millió köbméter vizet emelnek át a főgyűjtőkbe.
A belvíz gyorsabb levezetése érdekében folyamatosan munkagépekkel kotorják a csatornákat, illetve vágják a nádat.
A védekezésben 228 ember vesz részt.
Az elöntött területek nagysága érdemben nem változott, a becslések szerint 878,8 négyzetkilométer áll víz alatt, ebből 294 négyzetkilométer vetés, 264,8 négyzetkilométer pedig szántó.forrás: szegedma.hu
2011-01-13 07:14:12
Juhász Éva
Megállapította az országos kisebbségi önkormányzati választások eredményeit az Országos Választási Bizottság (OVB) szerdai ülésén.
Az országos kisebbségi önkormányzatok megválasztásában múlt vasárnap a hivatalosan elismert 13 kisebbség részéről 9.168 elektor (olyan ember, aki tagja települési kisebbségi önkormányzatnak) vehetett részt, közülük 9.018-an jelentek meg a bizottságok előtt, vagyis a részvétel rendkívül magas, 98,36 százalék volt.
2011-01-13 07:16:24
Juhász Éva
Csökken a vízszint a Tisza alsó szakaszán
Csökken a vízszint a Tisza alsó szakaszán, az elmúlt napok hóolvadása következtében a folyó felső szakaszán, a Maroson és a Körösökön azonban kisebb árhullámok indultak el.
A Tisza mindszenti vízmércéhez tartozó szakaszán az apadás erősödő, lejjebb a Maros áradása miatt gyengülő volt közölte Dobi László, a regionális vízügyi igazgatóság központi védelemvezető helyettese.
Az Alsó-Tiszavidéki Környezetvédelmi és Vízügyi Igazgatóság (Atikövizig) működési területén 252,7 kilométernyi szakaszon van elsőfokú árvízvédelmi készültség.
Az árvízvédekezésben 173 fő vesz részt, munkájukat még mindig nehezíti, hogy a burkolatlan töltésszakaszok sok helyütt járhatatlanok tudatta a szakember.
A hét második felében az apadás az Alsó-Tiszán valószínűleg végig lassulni fog, egyrészt a Körös és a Maros árhullámai, másrészt a Közép-Tiszáról ideérő tiszai árhullám miatt.
A vízállás az elsőfokú készültségi szint, 650 centiméter alá Szegednél leghamarabb a hétvégén, Mindszentnél a jövő héten süllyedhet.forrás: szegedma.hu
2011-01-13 07:26:27
Juhász Éva
Az idén sem marad el az influenza járvány
A tavalyi év utolsó hetéhez képest megkétszereződött az influenzaszerű megbetegedések száma hazánkban - az első héten mintegy 12 600-an fordultak orvoshoz influenzaszerű tünetekkel.
Az ország szinte egész területén emelkedett az influenzaszerű megbetegedés miatt orvoshoz fordulók száma, ez alól csak Csongrád megye kivétel - itt csökkent az esetszám.
A betegek csaknem fele 15-34 éves fiatal felnőtt és mintegy 29 százaléka középkorú.
Az adatok azt mutatják, hogy a gyermekek és a 60 év feletti lakosság körében 11-12 százalékos arányban fordul elő a fertőzés - tájékoztatott közleményben az ÁNTSZ Kommunikációs Főosztálya.
Az első naptári héten a kórházi felvételek száma több mint kétszeresére emelkedett: influenza, illetve influenzaszerű megbetegedés miatt 40 embert ápoltak, illetve ápolnak kórházban.
A legtöbben (42,5 százalék) 15-64 évesek, 35 százalékuk gyermek, 22,5 százalékuk pedig 65 év feletti.
Nyolc új beteg részesült intenzív ellátásban és 7 főnél vált szükségessé gépi lélegeztetés.
Valamennyi intenzív ellátást igénylő beteg felnőtt volt.
Az első héten egy influenza A (H1N1)2009 fertőzéssel összefüggésbe hozható halálesetről értesült az ÁNTSZ.
A 38 éves férfi, az influenza szempontjából fokozottan veszélyeztetettek csoportjába tartozott, influenza elleni védőoltásban azonban nem részesült.
Az Országos Epidemiológiai Központ Légúti vírus osztályán az idei szezonban eddig 848 vizsgálati anyagot dolgoztak fel.
Az első héten megerősített 19 új esettel együtt a 2009-es pandémiás influenza vírus okozta pozitív minták száma 28-ra nőtt.
Közösségi halmozódásról nem érkezett jelentés az Állami Népegészségügyi és Tisztiorvosi Szolgálathoz.
A betegség hazai terjedése, valamint az Európai Betegségmegelőzési és Járványügyi Központ adatai is arra figyelmeztetnek, hogy sürgető a védekezés, amelynek leghatékonyabb módja a védőoltás.
Európában is a 2010-2011.évi influenzajárvány terjedésének erősödését észlelték - a megbetegedésekért felelős cirkuláló törzsek között a 2009-es influenza A(H1N1) valamint az influenza B vírus a domináns.
Annak ellenére, hogy az év végi szabadságolások és az iskolaszünet miatt általában csökken az influenzaszerű tünetekkel orvoshoz fordulók száma az 51-52. héten, az elmúlt év utolsó hetében a 25 országból 15-ben nőtt az influenzás panaszokkal orvoshoz fordulók száma.
Nyolc országban közepes és három országban (Dánia, Írország és Egyesült Királyság) az átlagosnál magasabb volt az influenza megbetegedések számának előfordulása.
A 25 ország közül nyolcban az influenzajárvány kiterjedt volt - a megbetegedések előfordulása az ország lakosságának több, mint felét érintette.
A vírustörzsek (2959) 95,6 százaléka a 2009-es influenza A(H1N1) .forrás: webradio.hu
2011-01-13 07:28:46
Szöllősi Sándor
Közlekedési információk Hódmezővásárhelyről
Szerencsére az eddigi csapadékmentes időjárásnak köszönhetően az utak kezdenek felszáradni, így a csütörtök reggeli fagypont körüli hőmérséklet sem okozott csúszásveszélyt.
A reggeli forgalom mindenütt jól halad, fennakadás sehol nem volt tapasztalható.
Az utakon levő kátyúk jól láthatóak.
Sok van belőlük szinte mindenütt, de a Hódtó utcán, valamint a Bajcsy-Zsilinszky u. végén az aluljáróban a legnagyobbak.
Ma a Kossuth téren a szegedi busz megállójában a térfigyelő kamerák telepítése miatt vágják át a járdát, itt munkagépek mozgása okozhat kisebb fennakadást.
A város útjain egyre több a reggeli órákban a kerékpáros és egyre bátrabban közlekednek a gyalogátkelő helyen is.
Különösen ez tapasztalható volt a Kálvin téri körforgalomnál, ahol a korlát sem kényszeríti leszállásra a kerékpárosok egy részét.
A levegő párás, egyre jobban ködössé válik, ami rontja a látási viszonyokat.
2011-01-13 07:30:16
Juhász Éva
Árvizek és szélrekordok éve volt 2010
Szélsőséges éves csapadékmennyiség és rekord szélrohamok mellett kiegyenlített hőmérsékleti viszonyok jellemezték Magyarország időjárását 2010-ben.
A sok hó és eső következtében négy nagyobb és több kisebb árhullám vonult le a Tiszán.
Európa keleti és nyugati szélén extrém hőmérsékleti értékek teszik emlékezetessé az elmúlt évet.
Csak egyetlen hónapban volt kevesebb csapadék az országos átlagnál 2010-ben - ez is jelzi, hogy tavaly több csapadékrekord is megdőlt, derül ki időjárási összefoglalónkból.
Az esőzések, zivatarok rendszeresen károkat okoztak.
Az egyetlen előny az volt, hogy a visszatérő esőzések és a sűrűn váltakozó frontok miatt ritkábban alakult ki szmog, mint a korábbi években.
2010. januárja az átlagosnál egy-két fokkal hidegebb időt hozott, többször volt havazás.
A hónap két utolsó napján országszerte 15-45 cm hó esett, a közlekedés órákra megbénult.
Budapest térségében is közel harminc centi hó hullott egy nap alatt.
Ezt követően február közepéig szinte minden nap előfordult valahol hóesés, majd megenyhült az idő és elolvadt a hó.
Március volt az év egyetlen hónapja, amikor országos átlagban a szokásosnál kevesebb csapadék hullott, a hőmérséklet egyenletesen, jobbára a sokéves átlagot követve alakult.
Áprilisban viszont beindult az esőzés, az ország legnagyobb részén az átlagot másfélszer-kétszer meghaladó mennyiség hullott, a középső országrészt azonban egyelőre elkerülték a nagy esők.
Az utolsó fagyok április 23-án fordultak elő elsősorban az Északi-középhegység fagyzugos, szélvédett völgyeiben, medencéiben, kiterjedt fagykár azonban nem keletkezett.
A következő hónap már meghozta az első csapadékrekordot: a mérések kezdete - nagyjából másfél évszázad - óta nem volt ilyen csapadékos május Magyarországon.
A hónap közepén és végén egy-egy markáns mediterrán eredetű ciklon vonult át az országon, amely miatt soha nem látott árhullám vonult le a Tisza egyes mellékfolyóin.
A ciklonok átvonulását a Dunántúlon, különösen a Bakony és a Balaton térségében viharos, néhol orkánerejű széllökések kísérték, a Kab-hegyen május 17-én 165 km/órával új magyar szélrekord született.
A Balaton déli partján az északnyugati szél megemelte az amúgy is magas vízszintet, és a hullámok a vizet kihordták a partra, így mini-szökőár alakult ki.forrás és teljes cikk: ozonenetwork.hu
2011-01-13 07:33:11
Juhász Éva
Vonat elé hajtott
2011-01-13 07:37:24
Juhász Éva
Békés megyében már 23 embert telepítettek ki a belvíz miatt
Egy ötfős családot kellett kitelepíteni szerdán Vésztő községből a belvíz miatt, így Békés megyében már 23 embert költöztettek ki az életveszélyesnek nyilvánított ingatlanokból - közölte a megyei katasztrófavédelmi igazgatóság az MTI-vel.
A tájékoztatás szerint az elöntések miatt tavaly decemberben Kondoroson és Csorváson összesen hatan voltak kénytelenek elhagyni az otthonukat.
Az idén januárban négy embert a Békéscsabához tartozó Csabaszabadiból, szintén négyet Telekgerendásról, két-két helyi lakost pedig Elekről, illetve Mezőberényből telepítettek ki.
Szerdán Okányban is ki kellett volna költöztetni egy kétfős családot, ám ők a saját felelősségükre maradtak a házukban, így összességében 23-an hagyták el a lakóhelyüket december eleje óta Békés megyében - mondta Nagyné Paulik Krisztina megyei sajtószóvivő.
Az MTI tudósítójának helyszíni tapasztalatai szerint többen nem szívesen hagyják el lakhatatlanná vált ingatlanjukat.
Telekgerendáson hiába nyilvánították életveszélyesnek az egyik tanyai házat, idős lakója nem kívánt kiköltözni, annak ellenére, hogy a helyi önkormányzat biztosított neki és a családjának egy másik lakást.
Csorvás mellett, egy szintén tanyán élő idős férfi sem akar kiköltözni, igaz, a háza még nem veszélyes, ám a hatalmas sár miatt a tanyáját csak nagyteljesítményű traktorral lehet megközelíteni.
Az önkormányzat ezért hetente szállít neki kenyeret és szalonnát, s gondoskodik a gyógyszerellátásáról is.
A megyei katasztrófavédelem munkatársai naponta keresik fel a veszélyeztetett területeken élőket, ám csak korlátozott jogosítványaik vannak, hiszen veszélyhelyzet kihirdetése nélkül csak kérhetik, s nem kötelezhetik a lakókat a kiköltözésre.
A már említett telekgerendási, életveszélyessé nyilvánított tanya lakója írásban is nyilatkozott a polgármesteri hivatalnak arról, hogy a saját felelősségére továbbra sem hajlandó elhagyni lakóházát.
Az önkormányzatok igyekeznek mindent megtenni a belvízmentesítés érdekében.
Völgyi Sándor, Kétsoprony polgármestere például személyesen irányította egy olyan szivattyú telepítését, amelynek segítségével a község egyik külterületi részéről próbálják elvezetni a belvizet.
Mint az MTI-nek elmondta, december eleje óta különböző mértékben védekeztek az elöntések ellen, s eddig 3,5 millió forint értékben fordultak segítségért a belügyi tárca által kezelt vis maior alaphoz.forrás: MTI
2011-01-13 07:49:12
Juhász Éva
Február végén ismerteti a kormány a reformokat
2011-01-13 07:55:08
Juhász Éva
A Fidesz-KDNP nem támogatja a felsőoktatási és közoktatási koncepciókat
2011-01-13 08:22:39
Juhász Éva
A kormány szerdai ülésén veszélyhelyzetet hirdetett az árvízi helyzet miatt Sajóecseg, Felsőzsolca és a Sajó-mente körzetében - jelentette be a kormányszóvivői tájékoztatón Budapesten Navracsics Tibor miniszterelnök- helyettes, közigazgatási és igazságügyi miniszter.
2011-01-13 08:25:00
Juhász Éva
Erősödött a forint
Csütörtök hajnalban egy euró 275 forintot ért a szerdai 278 után, a svájci frankért 216 és fél forintot adtak a szerda reggeli 219 után.
Erősödött a forint az euróval és a svájci frankkal szemben.
Csütörtök hajnalban egy euró 275 forintot ért a szerdai 278 után.
A svájci frankért 216 és fél forintot adtak a tegnap reggeli 219 után.
Az euró is erősödött frankkal és a dollárral szemben, valamint emelkedtek a vezető nyugat-európai tőzsdeindexek is.
Elemzők a szerdai, váratlanul jól sikerült portugál államkötvény-kibocsátással magyarázzák a bizakodó hangulatot az európai piacon, és azt mondják, csütörtökön is stabil, esetleg enyhén dráguló forint várható, ha a nap folyamán esedékes spanyol kötvényaukció is hasonlóan jól sikerül. forrás: mr1.hu
2011-01-13 08:41:03
Juhász Éva
A tűzoltók segítségével enyhült a helyzet Csikóspusztán
Királyhegyesen másodfokú a belvízvédelmi készültség, kritikus volt a helyzet bizonyos helyeken.
Úgy tűnik, végre normalizálódik a helyzet tájékoztatta portálunkat Horváth Lajos polgármester.
Csikóspusztán szerda este makói tűzoltók segítségével tudták enyhíteni a helyzetet, csökkenteni a veszélyt.
Csütörtökön még kézi és gépi erővel a Dózsa György utcán próbálnak egy szakaszt kimenteni és levezetni a vizet gravitációs után.
A Királyhegyeshez tartozó Csikóspusztán is további szivattyúzásra lesz szükség.
Házakba még nem ment be a víz, ám a magas talajvíz a vályogból épült házakat fölnedvesíti.
A melléképületek, ólak, kertek vannak elöntve.
Szerdán három szivattyú két tűzoltósági működött.
A településen önkéntesek bevonásával magántulajdonú szivattyúval vezették a vizet.
Tartani attól kell tette hozzá a polgármester, ha levonul a víz, akkor omolhatnak a házak.
Hét lakott ház veszélyeztetett a Rákóczi utcán, de valószínűleg az összes ház fel fog nedvesedni, és károsodni fog.
Megosztom!
|
2011-01-13 08:48:13
Juhász Éva
Diákok fosztották ki a kollégiumot
2011-01-13 08:54:18
Molnár Attila
Közlekedési információk Kistelekről és térségéből
2011-01-13 09:08:33
Juhász Éva
Egy betörőt és két tolvajt kapcsoltak le
Egy szarvasi férfit betörés, míg egy mezőtúrit és egy békéscsabait lopás miatt vettek őrizetbe Békés megye rendőrei.
A Szarvasi Rendőrkapitányság szerdán hajnalban őrizetbe vett egy szarvasi férfit, aki a gyanú szerint elfogásának éjjelén betört egy szarvasi presszóba.
A 38 éves férfit lopás bűntett elkövetésével gyanúsítják.
Az Orosházi Rendőrkapitányság szerdán egy mezőtúri férfit vett őrizetbe.
Ellene a Mezőtúri Városi Bíróság és a Jász- Nagykun Szolnok Megyei Bíróság is adott ki elfogatóparancsot, lopás miatt körözték.
Szerdán reggel a helyi körzeti megbízott igazoltatta Pusztaföldváron.
Mivel kiderült, hogy körözik, nem mehetett tovább.
Előállították és őrizetbe vették.
A Békéscsabai Rendőrkapitányság tulajdon elleni szabálysértés miatt vett őrizetbe egy békéscsabai férfit, akit szerdán délután Békéscsabán, a Szarvasi úti hipermarketben lopáson kaptak. forrás: beol.hu
2011-01-13 09:20:21
Tudósító
Csaknem minden ötödik férfi és minden második (!) nő él a visszeresség problémájával.
A súlyosabb panaszok elkerülése miatt fontos az időben elkezdett kezelés.
Hazánk lakosságának 20-30 százalékát érinti a visszérbetegség.
A panaszok már a 20-30 éves korosztály tagjai között is egyre gyakrabban jelentkeznek pókhálóerek, seprűvénák, elszórtan látszó visszerek, lábdagadás, éjszakai lábikragörcs.
Az idejében megkezdett kezelés nélkülözhetetlen az olyan súlyos szövődmények, mint a lábszárfekély, a visszérgyulladás, lábelhalás és tüdőembólia elkerülése végett.
A visszerek kialakulása nagymértékben függ öröklött tényezőktől, így amennyiben a családban már korábban előfordult visszeres megbetegedés, külön gondot kell fordítani a megelőzésre is.
Évről évre megfigyelhetjük a visszeres panaszok szaporodását.
A visszeresség A felületes vénák kitágulását a megnövekedett nyomás okozza, mely megnehezíti a visszér kiürülését, ezért a mögöttes vénaszakaszokban pangás lép fel.
A pangás miatt a vénafalra fehérvérsejtek tapadnak ki, melyek bizonyos érfalkárosító anyagok termelése révén tönkreteszik a visszerek falát.
Ennek eredménye a vénafal kitágulása.
Az antivisszér program 1.
Le a pluszkilókkal!
A jelentős túlsúllyal rendelkező beteg nehezebben mozog, kevésbé képes aktív mozgásra.
Ezáltal az erek munkáját segítő izompumpa is kevésbé működik, ami a visszerek tágulatához, lábdagadáshoz, lábszárvizenyőhöz vezet.
Ezek a betegek a visszeres vérpangás miatt trombózisra is sokkal hajlamosabbak, aminek extrém, tragikus következménye akár tüdőembólia is lehet.
A megfelelően összeállított étrend mellett a mozgás is segíthet a súlyfelesleg leadásában.
2. Táplálkozással a visszerek ellen.
A visszerek elkerüléséhez nélkülözhetetlen, hogy naponta biztosítsd szervezetednek azokat a tápanyagokat, amelyek segítik az erek állapotának megőrzését.
A keringés javítására és az érfalak erősítésére ajánlott a rendszeres C- és E-vitamin-fogyasztás.
Fogyassz naponta 1-2 adag sötét színű gyümölcsöt vagy zöldséget, például bogyósokat, cseresznyét vagy paradicsomot.
Az optimális hatáshoz egyedileg összeállított étrend javasolt.
3. Megelőzés gyógynövényekkel.
A rendszeres torna és a megfelelő étrend mellett a megelőzés érdekében alkalmazhatsz különböző táplálékkiegészítőket, gyógynövényeket is.
A szúrós csodabogyó-, szőlőlevél-, varázsmogyoró-, tigrisfű- és vadgesztenye- tartalmú táplálékkiegészítők és krémek hatékonyan alkalmazhatók a visszeres panaszok megelőzésére és kiegészítő kezelésükre.
4. Rendszeres kontroll.
Az alábbi tényezők mindegyike külön-külön is hajlamosít visszerek megjelenésére.
* túlsúly terhesség, * állómunka végzése, * ülőmunka végzése, * sok autóvezetés, * családi előfordulás.
A felsorolt tényezők mellett a diabétesz és magas vérnyomás is növeli a visszerek kialakulásának kockázatát.
A rizikócsoportba tartozók számára a megelőzés érdekében különösen ajánlott az évente elvégzett szakorvosi kontroll.
Tudtad?
A visszeresség megjelenését a női nemi hormonok jelentősen befolyásolják, ezért a nők között sokkal gyakoribb a visszeresség.
A női nemi hormonok hatással vannak a visszérrendszerre, ezért érthető, hogy miért csak pubertás után jelennek meg a nőkben a felületes hajszálerek, a pókvénák, illetve a tágult visszerek.
Forrás: Ötvenentúl
2011-01-13 09:32:58
Juhász Éva
Sok a fiatal - bővül a bölcsőde
A domaszéki bölcsőde már az óvoda bővítéseként épült annak idején egy csoportszobával, ahol 14 gyermeket tudtak fogadni.
Ám a fiatal és gyarapodó lakosság igényelte a bővítést, így a bölcsőde átépítése mellett határoztak.
Kispéter Géza polgármester elmondta, hogy még két csoportszoba került kialakításra, így 35 gyermeket tudnak fogadni.
A régi épületrészeknél is történik változás: nyílászárók cseréje, összenyitás.
Azonban kívülről is teljes az átalakítás.
Az engedélyezési eljárások még folyamatban vannak, az épület készen van, minél előbb szeretnék megnyitni.
Mintegy százmilliós beruházásról van szó, mely a bővítésen túl az akadálymentesítést, tárgyi eszközök bútorok, felszerelések, IKT eszközök, beltéri és kültéri játékok beszerzését, valamint az udvar parkosítását is tartalmazza.
Megosztom!
|
2011-01-13 09:46:02
Juhász Éva
Enyhülés okoz panaszokat a hét második felében
Gyulladásos panaszokat, fejfájást, alvásproblémákat tapasztalhatunk a melegebb idő miatt.
A melegfronti hatást szombaton kettős fronthatás váltja fel.
Csütörtökön gyenge melegfronti hatás terheli a szervezetet, a hőmérséklet továbbra is az átlag felett alakul.
Többfelé számíthatunk esőre, záporra.
A csapadékos, párás levegőben erősödhetnek a gyulladásos panaszok, ízületi fájdalmak, igyunk kamillateát a tünetek enyhítésére.
A keringési betegeknél vérnyomás-ingadozás is jelentkezhet, számukra sok pihenés javasolt.
A közlekedők csúszós útfelületekkel számolhatnak, északon-északkeleten eleinte hó, havas eső teheti síkossá az utakat.
Pénteken erősödik a melegfronti hatás, az időjárás- változás hatására ingerlékenyebbek lehetünk, alvászavarokat tapasztalhatunk.
Borongós, párás időben lesz részünk szórványos esővel, majd délután csökken a felhőzet.
Az enyhe, magas páratartalmú levegőben erősödhetnek a fejfájósok panaszai, a tüneteket mérsékelhetjük bőséges folyadék fogyasztásával.
Szombaton kettős fronthatás várható, ami mindkét frontra érzékenyek szervezetét megterhelheti.
A megszokottnál feszültebbek lehetünk, nőhet a reakcióidő, ízületi panaszok jelentkezhetnek.
A továbbiakban folytatódik az enyhe idő jelentősebb fronthatás nélkül. forrás: hvg.hu
2011-01-13 09:51:45
Juhász Éva
Sikeres volt a burgonyaprogram Mezőberényben
Várhatóan idén is folytatódik a tavaly már sikerrel megkezdett krumpliprogram Mezőberényben.
A projekt során az elmúlt évben harminc rászoruló család kapott vetőburgonyát, amiből azután maguk termelték meg.
Kovács Edina, a városi humánsegítő és szociális szolgáltató központ igazgatója lapunknak elmondta, hogy a program tavaly Valentinyi Károly kezdeményezésére indult el a városban.
A vállalkozó harminc rászoruló család számára vásárolt vetőburgonyát a keszthelyi egyetemről.
- Az ötlet lényege az volt, hogy az érintett, aktív korú, foglalkoztatásból kimaradottak ne csak segélyt kapjanak, hanem a segítségnek köszönhetően saját maguk termeljenek, saját boldogulásukra - ecsetelte Kovács Edina.
A családgondozók havi rendszerességgel figyeltek arra, hogy miként boldogulnak a családok.
A harminc érintett közül négy-ötöt kifejezetten mentorálási feladatokkal bíztak meg, azaz ők adtak tanácsokat fiatalabb, tapasztalatlanabb társaiknak.
Bár az akció elején számos kétség munkált a szervezőkben - hiszen korábban parlagon heverő területeket kellett művelés alá vonni a mezőgazdaságban kevéssé jártas embereknek -, a kezdeményezés végül beváltotta a hozzá fűzött reményeket.
Több családban még ma is az étkezések fontos részét képezi a megtermelt krumpli.forrás és teljes cikk: beol.hu
2011-01-13 09:54:45
Nagy Ágnes
Húszpontos diadal - visszavágott a Szegednek a PVSK
Nem nagyon emlékezni olyan játékosra idehaza, aki félszáz pontot termelt volna egy mérkőzés alatt élvonalbeli bajnokin.
A Panthers légiósa, El-Amin ma közel járt, a pécsiek nyolcasa negyven perc alatt 47 dobott pontig jutott.
Remek egyéni teljesítményével, és jó játékkal visszavágott a pécsi csapat az őszi húsz pontos vereségért.
Egyelőre továbbra is a kispadon, civilben követte a mérkőzést DeAndre Mays, a Pécs kiszemelt játékosa.
Szrecsko Szekulovics összeszokott gárdáját küldte harcba a Szeged ellen január 12-én.
Egemonye vezetésével lendületesen kezdtek a hazaiak, gyorsan sikerült is elhúzniuk 9-3-ra, ami utána vendégek trénere kikérte első idejét, hogy megtörje a hazai rohamot.
Fodor Péter védekezésben váltott, kicsit felrázta csapatát, ám továbbra is magabiztos volt a hazaiak előnye (17-10).
A légiósok rendkívül motiváltan játszottak, a mecsekaljai tréner negyed utolsó perceiben magyar játékosainak szavazott bizalmat, csak ők voltak a pályán, a negyed végeredménye 25-20 lett.
A második elvonásban feljavultak a szegediek és több volt a rontott labda a mecsekaljaiaknál, így a 27-25-re felzárkóztak a Szedeák.
Egemonye lendítette túl a kisebb hullámvölgyön csapatát, ismét hat pont volt a különbség.
El-Amin percei következtek, nyolc pontot szerzett zsinórban 44-30 állt már az eredményjelzőn.
Jól működött a védekezés, míg a szegediek elég rossz százalékban dobták a büntetőket, így egyre inkább leszakadtak.
A nagyszünetre 54-40-es pécsi vezetéssel vonultak a felek.
El-Amin és Egemonye a második felvonásban ott folytatták, ahol abbahagyták.
Ezen az estén a légiósok voltak a meghatározók mind a két oldalon, a vendégeknél Rubin tartotta a lépést Hosszúékkal.
Ennek ellenére a csapatok között már húsz pontra nőtt a különbség.
A magyar játékosok közül Tóth talált ebben a tízpercben magára, ő volt, aki a meccsen elérte a tíz pontot.
Az utolsó negyed előtt 24 pontnyi (82-58) volt már a Párducok előnye.
Az utolsó játékrészben is robogott tovább a Vasút.
A vendégek sokat hibáztak védekezésben, így 0-5-ös faultarány volt már a negyed közepén.
El- Amin nem állt le a pontgyártással, így már a negyven szerzett pontot is túllépte.
A találkozó 100. hazai pontját Tóth szerezte büntetőből, így a hazaiak az utolsó percben már csak azért szorítottak, hogy El-Amin egy triplával elérje az 50-et.
Ha ez nem is sikerült, de behúzta a kötelezőt a PVSK.
Az eredmény a végelszámolásnál lesz különösen érdekes, hiszen a 3. fordulóbeli húszpontos vereség után Pécsett is húsz pont volt a különbség a két csapat között.
Pécsi VSK- PANNONPOWER - Dél-Konstrukt-SZTE-Szedeák: 104-84 (25-20, 29-20, 28-18, 22-26) Forrás: Stop
2011-01-13 10:09:09
Juhász Éva
Újraindulhat az úszásoktatás Szentesen
A szentesi óvodások úszásoktatása a termálfürdőben történik évek óta.
Azonban a sátortető tönkrement, a fürdő bizonyos részei elhasználódtak, a város a kórházzal összefogva ezeket felújította, így újraindulhat a gyermekek oktatása többhónapnyi szünet után.
A város támogatta a sátortető cseréjét, ennek fejében a kórházzal arra kötött szerződést, hogy 2014 végéig a jelenleg kialakított úszásoktatási díjak nem változnak.
Ugyanis a város évek óta biztosítja az óvodások úszásoktatását a termálfürdőben, illetve nyári időszakban az üdülőközpontban.
Ez 120-150 gyermeket érint, gyakorlatilag minden óvodából lejárnak a nagycsoportosok vízhez szoktatásra, hiszen alsótagozatosként már az egyik testnevelésórájuk az uszodában van tájékoztatott Szirbik Imre polgármester.
A város a sátorhoz kétmillió forintot, a kupola átalakításához további félmilliót biztosított.
Megosztom!
|
2011-01-13 10:12:05
Juhász Éva
Hamis okmányokkal a határon
Két személy is hamis okmányokkal akart a határon átjutni szerdán a Röszkei Határátkelőhelyen.
Egy 21 esztendős szerbiai nő először egy bolgár útlevelet adott át a határrendésznek, melyről hamar kiderült, hogy azt meghamisították.
Ezt követően egy olasz személyi igazolvánnyal próbálkozott, ám ennél is lebukott, ugyanis a benne szereplő adatok nem egyeztek az általa bemondott adataival.
A másik személy pedig egy 29 esztendős albán férfi volt, aki hajnalban érkezett egy német busz utasaként a határátkelőhelyre.
Személyazonosságát albán útlevéllel, valamint litván vezetői engedéllyel és személyi igazolvánnyal akarta igazolni, ám utóbbi kettőről kiderült: azok hamisítottak.
Mindkettejükkel szemben közokirat- hamisítás gyanújával indult büntetőeljárás. forrás: CSMRFK
2011-01-13 10:12:54
Nagy Ágnes
Elismerés dr. Hajdú Mihálynak
A Magyar Nyelvtudományi Társaság a Révai Miklós-emlékérmet adományozta dr. Hajdú Mihály nyelvész professzornak, Orosháza díszpolgárának.
A társaság elnöke, Kiss Jenő akadémikus levelet küldött a város polgármesterének, az elismerés odaítélésének híréről.
A Révai Miklós-emlékérem és díj jelenleg a társaságtól adható legmagasabb rangú kitüntetés, kimagasló nyelvtudományi munkásságért ítélhető oda.
A Révai-emlékérmet 1968-ban adták át először, 1979-től díj is járul hozzá.
Dr. Hajdú Mihály fél évszázados kutatói munkájának összegezése a Családnevek enciklopédiája, ami hiánypótló a hazai szakirodalomban.
A könyvből tájékozódhatunk a családnevek eredetéről, jelentéséről, kialakulásuk történetéről.
Forrás: Oroscafe
2011-01-13 10:16:16
Juhász Éva
Mentés másként: lehet 150 kocsival több?
A nyár végére mintegy ötven esetkocsival és akár száz új mentőkocsival korszerűsödhet a mentőszolgálat gépkocsiparkja.
Az Országos Mentőszolgálat módosította a december végén mentőjárművek vásárlására kiírt közbeszerzési felhívását: a nyertes ajánlattevőnek hat hónapon belül nem 13, hanem háromszor annyi, 39 új mentőautót kell leszállítania; a szerződés becsült értéke 679 millió forint írja a Napi Gazdaság.
A lap szerint a megbízás további tizenegy járművel tovább bővülhet.
Magyarországon 2008 óta nem állt szolgálatba új mentőautó.
A Nemzeti Erőforrás Minisztérium a tavaly év végén bejelentett 330 millió forinton túl újabb (a tavalyi büdzséből megmaradt) 520 millió forintra kötött szerződést a mentőszolgálattal, amelyet járművásárlásra fordíthat.
Erre a célra az idei költségvetésben pedig további 1,75 milliárd forint áll rendelkezésre - közölte a lappal a minisztérium egészségügyért felelős államtitkársága.
Mindezekkel a nyár végére mintegy ötven esetkocsival és akár száz új mentőkocsival korszerűsödhet a gépkocsipark. forrás: hirado.hu
2011-01-13 10:26:58
Juhász Éva
Kutyavilág és egyéb bűnesetek
Kedd hajnalban sebesítettek meg egy érsekhalmi, negyed millió forint értékű magyar vizslát.
A kutya rövid időn belül elpusztult, a rendőrség nyomozást indított.
Bács-Kiskun megye további rendőrségi híreit továbbkattintva olvashatja!
Nyomozás indult az ellen a tettes ellen, aki kedd hajnalban Érsekhalmán az Akác utcában, eddig tisztázatlan körülmények között megsebesített egy vadászvizsgával rendelkező magyar vizsla kutyát.
Az állat a sérülések miatt röviddel ezután elpusztult.
A kutya pénzbeli értéke 250 ezer forint.
Kecskeméten, egy Szabó Kálmán utcában parkoló Citroen személygépkocsi hátsó ablakát betörve ismeretlen tettes ellopott az autóból több bőrkabátot, valamint munkásruhákat szerdára virradóra.
Az okozott kár 400 ezer forint.
Határrendészeti események: A Kelebiai Határrendészeti Kirendeltség járőrei hőkamera segítségével észleltek és fogtak el négy felnőtt, három fiatalkorú és kettő gyerekkorú afgán állampolgárt, akik, akik okmányok nélkül, a zöldhatáron át, illegálisan akartak országunk területére lépni.
A két hároméves gyerek ifjúságvédelmi otthonba, a többiek a Kiskunhalasi őrzött szálláson kerültek elhelyezésre.forrás: baon.hu
2011-01-13 10:48:20
Juhász Éva
Zuschlag-per: Tovább vitatják a bűnszervezet és az üzletszerűség vádját
2011-01-13 11:42:39
Juhász Éva
Még mindig nem kapták meg fizetésüket a tiszabői tanárok
Decemberi fizetésük elmaradása ellenére dolgoznak a Szolnok megyei Tiszabőn az iskola és az óvoda pedagógusai, valamint a polgármesteri hivatal munkatársai; a 74 ember várhatóan februárban egy összegben kapja meg a bérét.
Nagyon büszke vagyok kollegáimra, és szeretném felhívni mindenki figyelmét az ilyen hétköznapi hősökre.
Emberileg és szakmailag példaértékű a hozzáállásuk - mondta Ulviczky László, az ország legszegényebb településének jegyzője a megyei napilapnak.
A hivatalvezető arról tájékoztatta az újságot, hogy a Magyar Államkincstár és a januártól felállt megyei kormányhivatal törvényességi felügyelete mellett arra vállalt garanciát, hogy február 3-án minden munkavállaló egy összegben megkapja kéthavi járandóságát.
Ehhez a lap információja szerint 8,4 millió forintot kell előteremteni.forrás: klubradio.hu
2011-01-13 12:05:00
Juhász Éva
Palkovics: Tudatbefolyásolók támadják a médiatörvényt
Nem a médiatörvény védelmében írt nyílt levelet a Munkásszakszervezetek Országos Szövetsége, hanem azért, hogy felhívják arra a figyelmet, hogy a nemzetközi sajtó támadásai mögött gazdasági érdekcsoportok állnak, akik így válaszolnak a kormány lépéseire erről a szakszervezet elnöke, Palkovics Imre beszélt az Egyenes Beszéd című műsorban.
Hozzátette: a médiatörvény csak egy ürügy a támadásokra azoknak a szemében, akik továbbra is ki akarják zsákmányolni Magyarországot.
A MOSZ elnöke szerint a média a nagyvállalatok eszköze, hogy befolyásolják az emberek tudatát.
A médiatörvény viszont gátat szab ennek a befolyásolásnak tette hozzá Palkovics Imre. forrás: atv.hu
2011-01-13 12:11:52
Kodácz Csengele
Összefogással menni fog
Az idei vásárhelyi belvízhelyzet rendkívülinek mondható hangsúlyozta Benkő Zsolt, külterületekért felelős önkormányzati képviselő.
Mucsi László, a Polgármesteri Hivatal Városfejlesztési és Üzemeltetési Irodájának vezetője a lakosság segítségét kérte a Rádió 7 Önkormányzati Napraforgójában.
Hódmezővásárhely 5 állandó szivattyútelepet üzemeltet, a telepeken 15-21 ember dolgozik folyamatosan, ám csak az ő munkájuk nem elegendő ahhoz, hogy a belvíz által okozott károk minimálisra csökkenjenek.
Éppen ezért a lakossági aktivitás szükségességét és fontosságát emelte ki Mucsi László, a Polgármesteri Hivatal Városfejlesztési és Üzemeltetési Irodájának vezetője.
A legfőbb, amit mindenkinek meg kell tennie, az nem más, mint az esővíz elvezető árkok, valamint az átereszek folyamatos karbantartása, tisztítása.
Benkő Zsolt, külterületekért felelős önkormányzati képviselő elmondása alapján 10 házat veszélyeztet a belvíz.
Ezekből, ha szükséges a lakókat kitelepítik, az önkormányzat segítségével.
Szerencsére azonban a házak többségéről elmondható, hogy téglaépítésűek és magas lábazattal rendelkeznek, mindössze egy vályogépítésű ingatlan tartozik a veszélyeztettek közé.
Sok estben a legnagyobb baj a szántóföldeken van.
Sajnálatos, hogy beszántják az árkokat, és ezzel fokozottan kiteszik a belvíznek az értékes földeket.
Benkő Zsolt, a Gazdasági Egyesület elnökeként hangsúlyozta, a belvíz komoly károkat okozott, illetve fog okozni a mezőgazdaságnak Hozzátette, a károk enyhítésében minden bizonnyal számíthatnak segítségre az érintett termelők, tenyésztők.
Kodácz Csengele
2011-01-13 12:20:05
Antal Sándor
Az idei évben valamivel egyszerűbb nyilatkozni az adóelőlegről, nem kell ugyanis azon gondolkodni, hogy mekkora összegű úgynevezett adóterhet nem viselő járandósággal kell kalkulálnunk.
Újdonság az egy- és a kétgyermekes szülők számára, hogy a családi adóalap-kedvezményről, esetleges megosztásáról nyilatkozniuk kell.
Egy átgondolatlan nyilatkozat tízezer forintokban mérhető veszteséget jelenthet.
Néhány, az optimális döntéshez szükséges tudnivaló - Az adóelőleg-nyilatkozat évente akár többször is módosítható.
Ha változnak a körülmények, akkor erről kötelező új nyilatkozatot tenni.
- Adójóváírás, családi kedvezmény érvényesítésére és súlyosan fogyatékos állapotra vonatkozó nyilatkozat csak a munkáltató számára adható.
- Családi kedvezmény esetén a 62 500 forintot, illetve a 206 250 forintot az úgynevezett szuperbruttóból vonják le.
- Családi kedvezmény jellemzően csak olyan gyermek után érvényesíthető, aki után családi pótlékot folyósítanak.
- Családi kedvezmény érvényesíthető már magzat esetén is, ha kora elérte a 91. napot.
A későbbi viták elkerülése érdekében célszerű erről orvosi igazolást beszerezni, hiszen azt az adóhatóság később kérheti.
A megosztásról és az adójóváírásról elkészítendő nyilatkozat kitöltése előtt mindenképpen célszerű alapos számításokat végezni annak érdekében, hogy már az első bérkifizetés során a lehető legnagyobb adóelőnnyel tudjanak élni a jogosult szülők.
Az alábbiakban összegyűjtöttük a további tudnivalókat, amelyek az optimális döntéshez szükségesek.
- Családi kedvezmény jellemzően csak olyan gyermek után érvényesíthető, aki után családi pótlékot folyósítanak.
Tehát ha például a családi pótlék folyósítását felfüggesztették az iskolából történő igazolatlan mulasztás miatt, akkor a családi kedvezmény sem érvényesíthető.
- Az érvényesíthető családi kedvezmény mértékének meghatározása során figyelembe lehet venni az első, felsőfokú iskolai rendszerű szakképzésben, valamint az első, egyetemi vagy főiskolai szintű képzésben részesülő hallgatót is, ha a gyermek nem rendelkezik rendszeres jövedelemmel.
Rendszeres jövedelemnek a minimálbért meghaladó adóköteles jövedelem minősül, ha legalább három egymást követő hónapban részesül benne a gyermek.
Például ha három gyermek közül csak kettő után folyósítanak családi pótlékot, mert a harmadik már első egyetemista, de a fenti feltételeknek megfelel, akkor a két gyermek után nem kétszer 62 500 forint, hanem kétszer 206 250 forint érvényesíthető.
- A családi kedvezmény megosztható mind gyermekenként, mind összegszerűségében.
- Ha a gyermek/ek utáni családi kedvezmény igénybevételére többen jogosultak, akkor a nyilatkozatot közösen kell megtenni, amelyet a munkáltatóknak is alá kell írni.
- A családi kedvezmény mértékének meghatározása során, illetve a családi kedvezmény megosztásánál a házastársak gyermekei, illetve az élettársak közös gyermekeit kell figyelembe venni.
Az élettársak nem közös gyermekei esetén nincs mód a családi kedvezmény megosztására, illetve a családi kedvezmény mértékének meghatározása során csak az egyes élettársak saját gyermekei számíthatóak.
- Az adóelőleg-nyilatkozat készítése során mindenkinek érdemes egyedileg kalkulálnia a várható jövedelmek ismeretében, hogy a maximális előny kiaknázható legyen.
Érdemes arra figyelni, hogy a családi kedvezmény és az adójóváírás együttes alkalmazásával akár lenullázható a személyi jövedelemadó-fizetési kötelezettség a magánszemélynél, sőt, akár mindkét házastársnál és élettársnál is.
Tekintettel kell lenni arra is, hogy az adójóváírás csak a megadott jövedelemig érvényesíthető ezzel a családi adókedvezmény megosztása során számolni érdemes.
- Ha valaki a körülmények ellenére érvényesít adójóváírást vagy családi kedvezményt, és később a különbözet a 10 ezer forintot meghaladja, akkor a különbözet 12 százalékának megfelelő bírságot kell fizetni.
- Az adóelőleg levonására kötelezett kifizető (ide értve a munkáltatót is) köteles a magánszemélyt az adóelőleg- nyilatkozat lehetőségéről és az adott vagy nem adott nyilatkozat következményeiről tájékoztatni.
Forrás: RSM DTM Hungary
2011-01-13 12:27:27
Juhász Éva
B-kategóriás jogsival is vezethető lesz a 125 köcentiméteres motorkerékpár?
A Jobbik támogatja az egyik internetes portál által indított népi kezdeményezést, amely B kategóriás jogosítvánnyal is vezethetővé tenné a 125 köbcentiméter alatti motorkerékpárokat - jelentette be az ellenzéki párt frakcióvezető-helyettese csütörtökön Budapesten sajtótájékoztatón.
A Jobbik január végi kongresszusán a párt aláírásokat is gyűjt majd a megjelentektől a kezdeményezéshez.
Volner János hangsúlyozta: emellett pártja kezdeményezi a 125 köbcentiméternél kisebb motoroknál a regisztrációs adó eltörlését is.
Az ellenzéki párt szerint ezekkel a lépésekkel elterjedhetnének ezek a motorok, és így kisebb lenne a környezetterhelés a belvárosokban, könnyebb lenne a parkolás, nőne a forgalom rugalmassága és nagyban csökkennének a dugók is.
Ahhoz, hogy a népi kezdeményezésben foglalt kérdést az Országgyűlés napirendjére tűzze 50 ezer aláírás szükséges. forrás: automenedzser.hu
2011-01-13 12:30:50
Antal Sándor
Az elemzők ' ' megtapsolták ' ' Orbán bejelentéseit
2011-01-13 13:02:25
Antal Sándor
Nemzetközi meccsekkel készülnek a bajnokságra
Mindszenten és Szegváron is elkezdte az oktatást a Hódmezővásárhelyi Kosárlabda Club, ahol heti két alkalommal tart edzéseket az általános iskolás fiataloknak Molnár Lajos edző.
A fiatalok nemzetközi edzőmeccsekkel is készülnek a bajnokságra.
Hangbejátszással!
2010. januárjában vettük át a lány klub irányítását kezdte beszélgetésünket Molnár Lajos elnök, akik több éves programmal vágtak neki a munkának.
Bemutató edzésekkel kezdtek, ahol nemcsak a lányok, hanem a fiúk is érdeklődtek a sportág iránt, így őket sem hagyják elveszni.
Az elmúlt év nyarán már három csapatot alakítottak ki, valamint az ősszel további négy vásárhelyi iskolában kezdtek el tréningeket tartani, valamint a tanévkezdéskor Mindszenten és Szegváron is megkezdték az oktatást.
Mindszenten jelenleg 27 fiatal vesz részt az edzéseken.
A központi intézményben 13-an, míg a Dózsa-telepi Tagintézményben 14-en fogalmazott Molnár Lajos, aki elmondta, hogy Szegváron 15 aktív taggal működnek.
A két településen szerdán és pénteken vannak az edzések.
Az elnök, aki edző is egyben 15 óra 30 perckor kezd a mindszenti sportcsarnokban, majd 16 óra 30 perckor a Dózsa-telepi csarnokban fújja meg a kezdő sípszót.
Szegváron pedig 18 órakor kezdődnek a tréningek.
-Az első két év csak a sporttal történő ismerkedéssel telik, így nem neveztünk semmilyen bajnokságba, ugyanis nem szeretnénk, hogy a már tapasztaltabb fiatalok elvegyék az újak kedvét, azzal, hogy legyőzik őket, de természetesen hazai és már nemzetközi porondon is edzőmeccsekkel próbáljuk felmérni, hogy hol tartunk.
Éppen ezért január 14-én Szerbiában lépünk pályára zárta Molnár.
2011-01-13 13:45:00
Molnár Attila
Megkerültek a vízipipák
Gépkocsik kölcsönadásából keletkezett több ügye a Kisteleki Rendőrkapitányságnak, de láncfűrész, fa, és vízipipa is adott munkát a kisteleki rendőröknek.
A részleteket meg is hallgathatja dr. Frank Antal őrnagy, kapitányságvezető beszámolójában.
Hangbejátszással Egy pusztaszeri lakos tett feljelentést ismeretlen tettes ellen, aki az elmúlt év december 15. és 25. között a község külterületén, a feljelentő tulajdonában lévő erdőkből összesen 26 köbméter akácfát kivágott és eltulajdonított.
A bűncselekménnyel okozott kár: 400.000 ,- Ft. Egy ópusztaszeri lakos élt feljelentéssel ismeretlen tettes ügyében, aki január 5 napon, a késő délutáni órákban Ópusztaszer külterületén lévő tanyájának körülkerített, de nem zárt udvarára jogtalanul behatolt és a tulajdonát képező, őrizetlenül hagyott 40.000 ,- Ft értékű McCulloch típusú láncfűrészt eltulajdonította.
Egy balástyai lakos tett feljelentést egy kiskőrösi személy ellen, aki szóbeli megállapodásuknak megfelelően december 16. és 30. között 750.000 ,- Ft értékű tűzifát vágott ki és szállított el a feljelentő balástyai tanyája területéről, de annak ellenértékét a mai napig nem fizetette meg.
Egy pusztaszeri lakos tett feljelentést egy szegedi ismerőse ellen, aki december 12-én ismeretlen személynek továbbkölcsönözte a 2010 szeptemberében készült kölcsönadási szerződés alapján birtokában lévő és a feljelentő tulajdonát képező 3.000.000 ,- Ft értékű BMW 530i típusú gépkocsit a tulajdonos engedélye, beleegyezése nélkül.
A feljelentő a gépkocsi hollétéről semmiféle információval nem rendelkezik.
Egy kisteleki lakos tett feljelentést ismeretlen tettes ellen, aki január 6-án a kora esti órákban az üzemeltetésében álló egyik kisteleki szórakozóhelyről eltulajdonított 4 db vízipipát, melyek összértéke mintegy 200.000 ,- Ft. Az eltulajdonított tárgyakat a nyomozás során megtaláltuk és lefoglaltuk, az ügyben a bűncselekmény elkövetésével megalapozottan gyanúsítható személyeket terheltként felelősségre vonták.
Egy baksi lakos feljelentést tett ismeretlen tettes ellen, aki még tavaly augusztusban, Bátaszéken az egyik benzinkúton üzembentartói nyilatkozattal használatba vette tőle a feljelentő tulajdonát képező, 200.000 ,- Ft értékű VW Jetta típusú gépkocsit, de elmulasztotta átírási kötelezettségét teljesíteni és a súlyadó fizetése továbbra is a feljelentőt terheli.
A gépkocsi hollétéről jelenleg a tulajdonosnak nincs információja.
2011-01-13 13:48:08
Kokovai Péter
Laborban vizsgálták a tojásokat
2011-01-13 13:52:12
Kokovai Péter
Összeállították a Don-kanyarban elesett Maros megyeiek névsorát
Majdnem hetven év után összesítették azoknak a Maros megyeieknek a névsorát, akik 1943-ban részt vettek a Don-kanyarban vívott harcokban.
Az Erdélyi Magyar Közművelődési Egyesület (EMKE) 2002-ben kezdeményezte azt, hogy évente tartsanak megemlékezést a Don-kanyarban a szovjet hadsereggel vívott harcokban meghalt Maros megyeiekről, és azt, hogy neveiket felkutassák, tiszteletükre emlékművet állítsanak - írja internetes oldalán az Új Magyar Szó című bukaresti napilap.
A romániai Maros megyében 577 nevet sikerült azonosítaniuk a helyi történészeknek.
Ők bizonyítottan megjárták a Don-kanyart, többségük elesett a harcokban.
A tervek szerint a közeljövőben a névsor összeállítását kezdeményezők a második világháborús helyszínen szeretnének egy küldöttséggel koszorút elhelyezni, és imát mondani az áldozatokért.
Maros megyében az első megemlékezésen, 2003-ban még hét túlélő vett részt, ma már csak egyikük él, a marosvásárhelyi Kulcsár István.
Az idei emlékünnepséget Marosvásárhelyen, a római katolikus temetőben található emlékműnél tartották, ahol fejet hajtottak a 1943. január 12-i ütközet áldozatai, a katonák és a munkaszolgálatosok előtt.
Forrás: MTI
2011-01-13 14:02:15
Martonosi János
Újraélesztési tanfolyam indul a megyében
2011-01-13 14:03:32
Martonosi János
A doni katasztrófára emlékeznek
A világtörténelem hazánk számára egyik legszomorúbb eseménye zajlott le 68 évvel ezelőtt - 1943. január 12-én indult meg a doni áttörés, a második világháború Magyarország számára egyik legtöbb áldozatot követelő csatája.
A 200 ezres magyar seregből több mint 100 ezren soha nem tértek haza.
Csongrád megye II. világháborús embervesztesége megközelíti a 20.000 főt.
Erre a tragikus eseményre emlékezik Csongrád Megye Önkormányzata és a Rendezvényház Nonprofit Kft. 2011. január 14-én, pénteken, 13.30 órától a Szabad emlékezés szobra előtt, a Megyeházánál (Szeged, Rákóczi tér 1.).
Az ünnepségen dr. Zakar Péter, a Csongrád Megyei Közgyűlés alelnöke mondja el megemlékező gondolatait, majd a résztvevők megkoszorúzzák a Szabad emlékezés szobrát, amelyet másfél éve készített el Kligl Sándor szobrászművész a doni hősök előtt tisztelegve.
A Háború címet viselő alkotás arra az erőre, kitartásra, hősiességre és hazaszeretetre emlékeztet, ami a magyar katonákat jellemezte, és példát mutat ma is.
Forrás: CSMO
2011-01-13 14:05:44
Martonosi János
Újra pályán a Kosársuli
Egy hónapos pihenő után vasárnap újra pályára lép az EnterNet Vásárhelyi Kosársuli az NBI/B csoportos kosárlabda bajnokságban.
A kék sárgák a két győzelmet és tíz vereséget számláló Nagykálló otthonába látogat, ahol kötelező a győzelem.
Dr. Elek András a Kosársuli edzője jó hírekről számolt be: a Jászberény elleni sérülés után Czibere Zoltánon kívül mindenki egészséges.
A gárda egy rövid pihenő után január eleje óta edz naponta kétszer.
A cél továbbra is az, hogy a tavalyi eredményt felül múlva az alapszakaszt legalább a második helyen zárják.
Erre minden esélye megvan, hiszen az EnterNet Vásárhelyi Kosársuli az eddig hibátlan listavezető Jászberény mögött a bajnokság felénél a második helyen tanyázik, mindössze két vereséggel.
A jó folytatáshoz bravúrokra is szükség lesz, hiszen a vásárhelyiek és a mögöttük álló három csapat közel azonos erőt képvisel, ezt jól bizonyítja az is, hogy az ötödik helyezett Budapesti Honvéd is mindössze négyszer kapott ki.
Megosztom!
|
2011-01-13 14:07:23
Martonosi János
Megkezdődött a kamionfosztogatók pere
A vádirat ismertetésével megkezdődött a Csongrád Megyei Bíróságon csütörtökön annak a társaságnak a pere, amely televíziókat szállító kamionokat pakolt ki a sofőrök beszervezésével, majd az árut értékesítette; a bűnszervezet tagjait különösen nagy értékre elkövetett lopással vádolja az ügyészség.
Az ügyész ismertetése szerint az elsőrendű vádlott összehangoltan működő, hosszabb időre szervezett csoportot hozott létre.
Ennek célja az volt, hogy a másodrendű vádlotton és ismeretlen bűntársain keresztül műszaki cikkeket, elsősorban televíziós készülékeket szállító kamionok vezetőit rábírják arra: az áruval teli járművet Magyarországon átadják nekik.
Ők az árut elszállították, majd a kamiont üresen visszaadták a sofőröknek, akik azzal indultak külföldre.
Ott a kamionosok néhány nap múlva a nyomozó hatóságnál bejelentést tettek arról, hogy a járművet az áruval együtt ellopták.
Amikor a sofőrök átadták a kamiont, tisztában voltak azzal, hogy az azon lévő műszaki cikkeket a másodrendű vádlott a társaival lepakolja; az együttműködésükért 10 millió forintot kaptak, kivéve az utolsó esetben, amikor a szállítmány nemcsak televíziót, hanem kisebb műszaki cikket is tartalmazott, azért 6 millió forint járt.
Az elsőrendű vádlott a megszerzett műszaki cikkeket az ötöd-, a hatod- és a nyolcadrendű vádlotton keresztül értékesítette, úgy, hogy ők tisztában voltak azzal, az általuk továbbértékesítésre, illetve saját használatra átvett vagyontárgyak bűncselekményből származnak.
Megállapodtak abban, hogy a lopott műszaki cikkeket a bolti ár feléért értékesítik.
Az értékesítési láncolat működéséhez szükséges anyagi háttér egy részét a hetedrendű vádlott szolgáltatta.
Az utolsó akciót 2007. november 30-án hajtották végre, a nyomozóhatóság akkor tetten érte az orgazdákat és elfogta egy kamion vezetőjét, a negyedrendű vádlottat.
A szállítmány értéke mintegy 58 millió forint volt, mely a nyomozás során részben megtérült.
Több televíziót, DVD-lejátszót megtaláltak, ezek értéke több mint 9 millió 700 ezer forint.
Joó Attila bíró az ügyben három tárgyalási napot tűzött ki.
A jövő héten, kedden a vádbeszéd és védőbeszédek hangzanak el, csütörtökön az utolsó szó jogán szólhatnak a vádlottak, s akkorra várható ítélet is.
Forrás: MTI
2011-01-13 14:09:31
Martonosi János
Végrehajtók kopogtattak a diákhitel-adósoknál
2011-01-13 14:12:40
Martonosi János
Erősödött a forint a svájci frankkal szemben
Csütörtök délutánra erősödött a forint a svájci frankkal és az amerikai dollárral szemben a reggeli nyitóállapothoz képest.
Csütörtök délutánra erősödött a forint a svájci frankkal és az amerikai dollárral szemben a reggeli nyitóállapothoz képest.
A magyar valuta árfolyama az euróval szemben azonban nem változott.
Csütörtök kora délután egy euróért 275 forintot kértek a bankközi devizapiacon, míg a dollárért 208 forintot.
A svájci frank jelenleg 215 forinton áll, szemben a reggeli 216,5 forinttal.
A magyar valuta árfolyama, ha nem is jelentős mértékben, de javult az alpesi devizához és az amerikai dollárhoz képest.
A hét elején rekord közeli állapot körül, 225 forint felett is járt a svájci frank.
Forrás: webradio
2011-01-13 14:32:00
Martonosi János
2009 februárjában indult el dél-alföldi régióban az ingyenesen igénybe vehető jogsegélyszolgálat a Dél-Alföldi Jogpont Hálózat az országos Jogpont Hálózat részeként.
Az uniós támogatással valósuló projekt zárásához közelít.
A Jogpont Hálózat a régióban kezdetben 22, a 2010. év elején végrehajtott hálózat fejlesztésnek köszönhetően mára már 27 helyszínén, 25 településen biztosít magas színvonalon jogi tanácsadást térítésmentesen, hogy a jogi segítség mindenki számára elérhető legyen.
A munka világát érintő kérdésekben bárki fordulhat gyakorlott jogászokhoz segítségért, tanácsért munkajog, cégjog és társadalombiztosítás területén.
Az Országos Jogpont Hálózat szolgáltatását mára több mint 42.000 munkavállaló és vállalkozó vett már igénybe.
Jogsegélyszolgálat az országban ilyen eredményekkel még nem működött.
A Dél-Alföldi Jogpont Hálózat irodái több mint 8000 ügyet kezeltek.
A jogászok teljesítményének és kitartó munkájának köszönhetően a hálózat valódi segítséget nyújt a kiemelt jogterületen problémájukkal hozzájuk forduló ügyfelek részére.
Az Országos Jogpont Hálózatot működtető konzorciumi együttműködés a munkáltatók és munkavállalók érdek-képviseleti szervei között szintén egyedülálló eredmény.
Az elmúlt 2 év sikeres és hasznos volt.
A Hálózat bebizonyította, hogy az emberek rászorulnak az állandóan változó jogi környezetben jogi segítségre munkájuk, vállalkozásuk és társadalombiztosítási ellátásaik és kötelezettségeik területén.
De a Jogpont nem egy általános jogi segítség, hanem egy olyan fejlődő Hálózat, amely országosan egységes elvek mentén igyekszik az emberek közelébe vinni a személyre szabott jogi tanácsadást.
A Hálózatot működtető konzorciumban a munkáltatók és a munkavállalók együtt dolgoznak a közös cél érdekében.
A tapasztalatok és a visszajelzések szerint a munkavállalóknak, cégtulajdonosoknak, vállalkozni szándékozóknak, nyugdíjasoknak és pályakezdő fiataloknak is szükségük van a Jogpontokon nyújtott segítségre, hogy eligazodjanak a jog útvesztőiben.
A cél, hogy a régió lakosai tudják, van megoldás és segítség a munka világát érintő problémáikra, hiszen a munkavállalók, a vállalkozások sokszor találják magukat szembe átfogó munkajogi, társadalombiztosítási, cégjogi problémákkal, melyek megnehezítik mindennapjaikat, akadályozzák haladásukat.
Sokan, amikor vállalkozást szeretnének indítani, vagy munkajogi kérdésük merül fel, esetleg a társadalombiztosítási kérdésekkel kapcsolatban várnának egy ügyvédtől segítséget, akkor megtorpannak, mert vagy nem tudják, hogy kihez fordulhatnak, vagy nem tudják megfizetni az ügyvédi konzultáció költségeit.
Számukra hatalmas segítség a Jogpont hálózat nyújtotta lehetőség, mely a Dél- alföldi régió 22 pontján várja az ügyfeleket, hogy munkajogi, cégjogi és társadalombiztosítási kérdésekben ingyenes tanácsokkal, információkkal segítsen.
Az ingyenes jogsegélyszolgálat a kijelölt helyeken és időpontokban várja a tanácsot kérőket, ahol az adott témákban jártas ügyvédek személyre szabottan adnak jogi tájékoztatást.
Az Európai Unió támogatásával létrejött Jogpont hálózat februárban kezdte meg működését és a régióban eddig is nagyon sokan kértek segítséget a munkában részt vevő 12 ügyvédtől.
A jogi tanácsadásokon elsősorban munkajogi kérdések kerülnek elő.
Például, miképpen lehet nyugdíjba menni, mire kell figyelni, ha valakinek megszűnik a munkahelye, egy fegyelmi eljárás mi mindennel jár, vagy hogyan kell vállalkozást indítani.
A szakemberek úgy látják, egyre tájékozottabbak az emberek, már nem írnak alá első szóra mindent, de még nagyon sok munkajogi kérdésben nem tudják milyen jogaik és kötelességeik vannak.
A Jogpont-találkozóra érdemes felkészülnie a tanácsot kérőnek.
Ajánlatos összedni a problémákkal, kérdéseikkel kapcsolatos papírjaikat és gondolataikat, hogy a leghasznosabban ki tudják kihasználni a találkozóra szánt időt és a segítséget adó ügyvéd is a legteljesebb képet kaphassa a felmerülő jogi kérdésről.
Keressék bizalommal a Jogpont hálózat fogadóóráit, ahol ingyenes tanácsadást kaphatnak munkajogi, cégjogi és társadalombiztosítási kérdésekben.
Forrás: szegedma
2011-01-13 14:35:17
Martonosi János
Közel egymilliárdot fizettek be a csabaiak
Eddig több mint 900 millió forint hozzájárulást fizettek be a víziközmű társulatnak a megyeszékhelyi szennyvízberuházásban érintett háztartások, mintegy 30 ezer békéscsabai - tájékoztatott Mácsai Sándor.
A szervezet elnöke elmondta, ez a teljes befizetendő összeg körülbelül 82 százaléka.
A lakossági támogatás teljes összege 1,3 milliárd forint, a befizetés határideje pedig idén december.
Mácsai Sándor hozzátette, a társulat valamennyi érintettet írásos értesítőben tájékoztatja egyenlege aktuális állásáról még ebben a hónapban.
Több olvasónk érdeklődött, kinek kell vállalnia a terheket a nem fizetők helyett.
Mácsai Sándor hangsúlyozta, mások után senkinek sem kell fizetni, az érdekeltségi hozzájárulás mindenkinek állampolgári kötelezettsége, és a hálózatra való rákapcsolódás alapfeltétele.
Forrás: beol
2011-01-13 14:39:28
Martonosi János
Az autóipar dob mentőövet a munkanélküliek tengerébe
Tizenkét százalékkal emelkedett az álláskeresők száma Békésben tavaly decemberben novemberhez képest.
Az előző év decemberéhez képest viszont háromszázalékos a csökkenés.
A múlt év decemberében a legtöbb álláshelyet (188-at) megyénkben a feldolgozóiparból jelentették be.
A munkanélküliek decemberi létszámemelkedése szokványos, hiszen ilyenkor lejárnak a közfoglalkoztatási szerződések, a szezonális ágazatokban - például építőipar - munka híján elküldik az embereket.
Akiknek a zömét aztán tavasszal visszaveszik.
Ugyanez igaz a kereskedőkre is, karácsony után lanyhul a forgalom, kevesebb eladó kell.
Ami pozitívum: az autóipari alkatrész-beszállítók jelentős megrendeléseket kaptak Békésben, a dél-alföldi régióban is, ezért üzemcsarnokok építését, gépek beszerzését tervezik.
Dr. Nagy Ágnes, a megyei kormányhivatal munkaügyi központjának vezetője elmondta: hamarosan kiírják a munkahelyteremtő beruházások támogatására a pályázatot.
- A közfoglalkoztatásra folyamatosan adják be a jelentkezéseket az önkormányzatok - hangsúlyozta dr. Nagy Ágnes.
- Pályáztunk az Országos Közfoglalkoztatási Programra, közel háromezer embernek lehet ezáltal munkája a régióban a vízügyi igazgatóságoknál, a vízgazdálkodási társulatoknál, az állami erdészeteknél és a nemzeti parkoknál.
A közfoglalkoztatás új rendszerébe tartozik a rövid idejű támogatás, napi négy órában, 2-4 hónapig terjedő időtartamra.
A bér- és járuléktámogatás 95 százalék, plusz a munkákhoz szükséges eszközökre is kérhető 5 százalék.
A hosszabb idejű foglalkoztatás napi 6-8 órát, és 2-12 hónapos időtartamot foglalhat magában.
A munkaügyi igazgató kitért arra, jelenleg is működik a foglalkoztatás bővítését szolgáló bértámogatás, az álláskeresők vállalkozóvá válását elősegítő és a munkahelymegőrző támogatás.
A megye munkáltatói tavaly decemberben 1141 álláshelyet kínáltak fel.
A kirendeltségekre beérkezett igények 30 százaléka a feldolgozóiparba, 17 százaléka a kereskedelem, javítás, 15 százaléka a közigazgatás, védelem, 6-6 százaléka az építőipar, a szálláshely-szolgáltatás, a vendéglátás és az egészségügyi, szociális ellátás ágazataiba keresett munkaerőt.
Viszonylag nagyobb súlyt (5 százalék) képviselt az ingatlanügyletek, a gazdasági szolgáltatások ágazata.
A munkanélküliség öt megyében magasabb a békésinél: Szabolcsban, Borsodban, Nógrádban, Hajdú- Biharban és Somogyban.
A megyében nyilvántartott álláskeresők relatív szintje (a gazdaságilag aktív népesség százalékban mért aránya) tavaly december végén Sarkad (33,1 százalék) és Mezőkovácsháza térségében (29,4 százalék) volt a legmagasabb, míg Szarvas (12,1 százalék) és Gyula körzetében (12,9 százalék) a legalacsonyabb.
Forrás: beol
2011-01-13 14:41:01
Kokovai Péter
Az ötödik születésnapjára készül az Emlékpont
A tavalyi évben 10240 látogatója volt az Emlékpontnak, ami 41 százalékos növekedés 2009-hez képest mondta el sajtótájékoztatón Blazovich Péter intézményvezető, kiemelve, hogy szeptembertől decemberig 200 tanórát tartottak a város tizenkettedikes középiskolásainak, és 2010-ben új kiállítóhellyel is bővült az épület.
A hódmezővásárhelyi múzeum intézményvezetőjétől megtudtuk, hogy az idei év első időszaki kiállításán a recski emlékpark téli időszakra elraktározott anyagát mutatják be február 4-étől.
Az Alföldi Galéria felújítása miatt az Emlékpont Galériában rendeznek meg több képzőművészeti kiállítást, így például a Fotó- és a Festőszimpóziumon született munkák is itt lesznek láthatók, az Őszi Hetek alkalmából pedig vásárhelyi művészek alkotásaiból nyílik kamarakiállítás.
Az intézmény munkatársai folytatják az állambiztonsági szolgálatok működésével kapcsolatos kutatásokat (ebben a témában 2012-ben kiállítás is lesz), illetve elkezdik az 1958 és 1961 közötti téeszesítés teljes feldolgozását.
Az oktatás terén a kihelyezett középiskolai történelemórák mellett a szegedi egyetemmel is erősíteni kívánják a már meglévő kapcsolatot.
A 2010-ben elkezdett Közéleti Pont beszélgetéssorozat az idei évben ketté válik.
Közéleti Pont címmel a jövőben ismert vásárhelyiek mesélnek életükről, munkájukról, Gondolkodó Polgár címmel pedig a magyar szellemi élet jeleseit hívják meg (a sort Sebestyén Márta népdalénekes nyitja).
2011-re is terveznek film- és könyvbemutatókat, konferenciákat, és a múzeum fennállásának 5 éves évfordulóját nagyszabású rendezvénysorozattal kívánják megünnepelni tájékoztatta hírportálunkat Blazovich Péter.
Kokovai Péter
2011-01-13 14:44:32
Martonosi János
Húsz kisebb tó alakult ki a térségben
A gyors hóolvadásra már napokkal korábban készültek a kőrösi kistérség települései.
Paksi Dénes kiskőrösi tűzoltó parancsnok azt mondja, hogy bizonyos területeken jóformán nincs mit tenni.
Ilyen például a városhoz tartozó Erdőtelek is, mely egy nagy teknőben fekszik.
Ott csatornázni kell, mert összegyűlik a víz, hiába szivattyúznak.
A városban, főleg ott, ahol a kertek összeérnek mintegy 20 kis tó alakult ki.
Ezek az úgynevezett mélyen fekvő területek, ahol nem tud leszivárogni a belvíz.
Kecelen a Bogárzó elviszi a víz nagy részét, de az alacsony területeken a Kenderföldi részen a Thököly utcában azonban van elég teendőjük a tűzoltóknak mondja Travnyik János parancsnok.
Több alkalommal is hívják talajvíz- szivattyúzásra a munkatársaikat, akik el is végzik, de felhívják a figyelmet ennek a veszélyeire.
Hasziló Ferenc polgármester azt mondja, hogy a dömötöri bekötő részen markoló segít a munkában.
Ha lenne közmunkás akkor többen segíthetnének a vízmentesítésben.
Csengőd külterületén jelentős a probléma.
Baltás István polgármester elmondta, hogy kedden két tanyasi melléképület dőlt öszsze.
Most szintezik a lefolyó csatornák lejtését, mert ennek függvényében tudják elvezetni a vizet a térségből.
Páhiban is dolgoznak az emberek.
Oroszi István, a falu elöljárója arról számolt be, hogy több házat kellett aládúcolniuk.
Tisztítják az átereszeket és a csatornákat, a nagyobb bajok elkerülése érdekében.
A szomszédos Izsákon, főleg a város nyugati részén nagy a gond, több utcában nincsenek árkok, mert a száraz aszályos időszakban betemették azokat a családok.
Ahonnan lehet szippantóval viszik a vizet.
A város alatt folyó kanálison ugyan távozik az Orgovány felől érkező víz egy része, de sokan szemétlerakónak vélik a csatornát.
Az önkormányzat hiába tisztíttatja a medret, mégis autóüléstől, számítógép monitorig sok minden kerül a kanálisba időről időre.
Forrás: baon
2011-01-13 15:02:44
Olasz Monika
XXI. századi technológiával épül a múzeum
A hódmezővásárhelyi Tornyai János Múzeum felújítása keretében, egy uniós pályázat részeként a múzeum és a mellette lévő két lakóépület közötti foghíjtelken újszerű eljárással, úgynevezett jet grouting technológiával január 13-án, csütörtökön elkezdődtek a munkálatok.
A Tornyai János Múzeum felújítására Hódmezővásárhely Megyei Jogú Város Önkormányzata a Dél-Alföldi Regionális Fejlesztési Tanácstól pályázaton nyert 310 millió forintot, a 2010 decemberében elkezdődött beruházás teljes összege, pedig 360 millió forint tájékoztatta portálunkat Mucsi László, a Polgármesteri Hivatal Városfejlesztési és Üzemeltetési Irodájának vezetője, aki sajtótájékoztató keretében a munkálatokról is beszámolt.
Az irodavezetőtől megtudtuk: jelenleg az épületnek az alapozását előkészítendő talajszilárdítás történik, úgynevezett jet grouting technológiával.
A munkálatok során nagy nyomással cementzagyot injektálnak a földbe, mely megszilárdulása után erősíti az épületek alapjának teherbírását.
A folyadékot a foghíjtelek két oldalán lévő épületek alapjai alá töltik, az alap-megerősítés céljából.
A jet technológia 10-15 napot fog igénybe venni.
A beruházás várható befejezése 2012 első negyedéve.
Dr. Nagy Imre, a Tornyai János Múzeum és Közművelődési Központ igazgatója elmondta: egy háromszintes interaktív bemutatóhely jön létre a múzeum és a mellette lévő bérház közötti foghíjtelken.
Az épület pinceszintjén egy látványraktárt alakítanak majd ki, ahol olyan műtárgyakat fognak elhelyezni, amelyet a látogatók is megtekinthetnek majd.
A földszinten kap helyet a recepció és a könyvtár foglalkoztatóval, emeleti részen egy kiállító tér fog megvalósulni.
Olasz Mónika
2011-01-13 15:16:32
Martonosi János
Árverseny az Emfesz-ügyfelekért
Még a korábbinál is olcsóbban kaphat gázt három hónapig az Emfesz több volt fogyasztója.
A Tigáz és a Főgáz ugyanis egymás alá licitált annak érdekében, hogy minél több ügyfelet megszerezzen a felfüggesztett szolgáltatótól.
Órákig tartott a licit vasárnap mondja Koncz László, a Főgáz vezérigazgatója.
A verseny a felfüggesztett Emfesz gáz nélkül maradt ügyfeleiért zajlott.
A Főgáz csaknem 80 ezer új háztartást szerzett meg, míg a Tigáz 50 ezret.
A Főgáz vezérigazgatója azt mondja a végső menedékes szolgáltatás esetében a lehető legkedvezőbb árat ajánlották a hoppon maradt ügyfeleknek.
Az újonnan megszerzett ügyfelek közül lesz, aki jobban jár, miután a Főgáz és a Tigáz árversenybe kezdett a fogyasztókért.
Így olcsóbban adják a gázt, mint korábban az Emfesz.
A volt Emfesz ügyfeleinek 100, valamint 95,5 forintba kerül most a gáz köbmétere.
Koncz László, a Főgáz vezérigazgatója azt mondja: nekik még ilyen olcsón is megéri szolgáltatni.
A mostani árak csak 90 napra szólnak.
Április 14-től a két szolgáltató akár emelheti is az árat, az ügyfelek pedig dönthetnek, maradnak vagy inkább újra gázszolgáltatót váltanak.
Forrás: MR
2011-01-13 15:20:06
Kokovai Péter
Tarlós: Támogassa például Szeged a Szigetet
2011-01-13 15:35:32
Martonosi János
Fegyveres rabló akarta kirabolni a takarékszövetkezetet
Csütörtök délután egy fiatal férfi ment be egy lőfegyverhez hasonlító tárggyal a kezében a Bács-Kiskun megyei Bátyán lévő takarékszövetkezetbe, ahol az ott dolgozókat a pénz átadására szólította fel - tájékoztatta portálunkat a rendőrség.
A dolgozók azonban nem adták oda a pénzt, így meghiúsult a rablás, a támadó elmenekült a helyszínről.
Az eset körülményeit a rendőrség vizsgálja.
Megosztom!
|
2011-01-13 15:46:41
Martonosi János
A belterületek védelme a legfontosabb
Csütörtök délelőtt tartotta ülését Makón a helyi védelmi bizottság.
Az esemény témája a belvíz elleni védekezés volt tájékoztatta portálunkat Kozák Péter, az Alsó- Tisza Vidéki Környezetvédelmi és Vízügyi Igazgatóság vezetője.
Mint mondta a legfontosabb feladat a lakott területek védelme.
Az ülésen a térség polgármesterei is jelen voltak, akik beszámolókat hallhattak a jelenlegi állapotokról, és a védekezésről.
A települések vezetői megköszönték a szakembereknek az eddigi munkájukat.
Az igazgatóság működési területén jelenleg is több mint kétszázharmincan védekeznek.
Makó térségében Királyhegyesen, Csanádpalotán, Maroslelén és Óföldeákon a legrosszabb a helyzet.
A vízügyi szakembereknek a munkálatok során a csatornák tisztításában, a szivattyúzásban, illetve annak gyorsításában van szerepük.
A földekről csak a lakott területek biztonságossá tétele után tudják elvezetni a vizet emelte ki az igazgató.
Megosztom!
|
2011-01-13 15:57:05
Martonosi János
Vanessza, Dzsenifer, Melissza - 2011 legdivatosabb utónevei
2009-ig a legtöbb újszülött lány az Anna nevet kapta, ám ez mára megváltozott.
Két évvel ezelőtt tört meg az Anna utónév jó néhány éves hegemóniája: az újszülött lánycsecsemők ugyanis 2009-ben leggyakrabban a Jázmin utónevet kapták.
A név viszonylag rövid idő alatt futott be, 2006-ban ugyanis még csak a 15. legnépszerűbb volt a lehetséges lánynevek között.
A cikkből kiderül, hogy 2009-re az Annát már a harmadik legkedveltebb Hanna is beérte, emellett igen gyakori név lett a Nóra, a Noémi, az Emma, a Lilla és a Gréta is.
Aki divatos nevet szeretne adni lányának, az mostanában leginkább az Alexandra, a Ramóna, a Vanessza, a Dzsenifer, a Melissza és a Letícia neveket választja, aki pedig kevésbé felkapott, hagyományos nevet szeretne adni, az az Olga, a Mara, a Gitta, a Léda és a Zsuzsa nevek közül válogathat: ezeket a statisztikák szerint az elmúlt pár évben csak 10-20 lánygyermek kapta.
Érdekes, hogy a fiúk esetében a friss szülők egyáltalán nem zárkóznak el az előző generációk által - esetleg - túlhasznált nevektől: a legnépszerűbbek hosszú évek óta a Bence és a Máté, és remekül tartja magát az ősmagyar Levente is.
A fiús szülőknél emellett továbbra is népszerűek a férfilakosság körében leggyakoribbnak számító nevek, mint a József, a János és a Zoltán is.forrás: szegedkurir
2011-01-13 16:15:56
Kokovai Péter
A megújulás gazdaságpolitikájába nem férnek bele a megszorítások, ezért nem is lesznek, strukturális átalakításokra viszont szükség van - a miniszterelnök szóvivője szerint erről szól az az interjú, amelyet Orbán Viktor adott a Dow Jonesnak és a The Wall Street Journalnak.
2011-01-13 16:21:41
Martonosi János
Matolcsy benyújtotta a jegybanktörvény módosítását
Benyújtotta a jegybanktörvény módosítását Matolcsy György nemzetgazdasági miniszter a parlamentnek.
A dokumentum szövege még nem ismert, de a korábbi nyilatkozatok alapján feltételezhető, hogy az alapkamatról döntő monetáris tanács külsős tagjainak jelölési rendje megváltozik.
Matolcsy György tavaly novemberben jelentette be, hogy a jövőben a jelölés joga a parlament kormánypárti többségű gazdasági bizottságára száll.
Eddig a külsős tagok felét a miniszterelnök, másik felét pedig a nemzeti bank elnöke választotta ki.
A kormány azt várja, hogy a monetáris tanács összetételének megváltozása után harmonikusabb lesz az együttműködés a jegybankkal.Forrás.
hírtv
2011-01-13 16:51:19
Antal Sándor
Nyílt nap a Corvinban
Lassan el kell dönteniük az idén végzős általános iskolás diákoknak, hogy merre folytatják tovább tanulmányaikat, hiszen a jelentkezési határidő február 18-a.
Éppen ezért nyílt napot tartottak csütörtökön a HISZK Corvin Mátyás Tagintézményben, ahol a résztvevők megismerkedhettek a középiskolával.
Hangbejátszással!
Szükség van rá, hogy tartsuk a kapcsolatot a diákokkal, szülőkkel, illetve magukkal az általános iskolákkal, hiszen nagyon fontos, hogy egy leendő kilencedikes diák ne érezze megrázkódtatásnak az iskolaváltást kezdte beszélgetésünket Mocsári Ernő, gyakorlati oktatásvezető, aki hozzátette, hogy a csütörtöki nyílt napra a helyi és a térség fiataljait várták, hogy megismerkedjenek az iskolával.
Csütörtökön nyitottak voltak a kabinetek, így a megjelentek betekintést nyerhettek az iskolai foglalkozásokba.
Az érdeklődők megleshették a kereskedelmi kabinetet, ahol élelmiszer, vegyi áru, illetve ruházati eladókat képeznek ki, de megtekinthették a tankonyhában és a tanétteremben folyó gyakorlatokat is.
Az idén végzős általános iskolásoknak február 18-ig kell leadniuk a jelentkezési lapokat és majd április végére derül ki, hogy hová vették fel őket.
2011-01-13 17:00:18
Martonosi János
Az euróövezeten belüli szorosabb integrációt kívánja előmozdítani Orbán Viktor magyar miniszterelnök - írta a The Wall Street Journal európai kiadása.
A lap interjút készített a kormányfővel, és az írás bevezetőjében úgy jellemezte őt, hogy " a szokványostól eltérő gazdaságpolitikájáról ismert, vitatott személyiség ".
" Fiskális egység nélkül a fizetőeszköz sérülékeny.
(...)
Az eurót meg kell védeni, különben széles körben elterjed az EU körüli bizonytalanság " - idézte Orbánt a WSJ.
Az interjúismertetés szerint a magyar kormányfő úgy véli, hogy a legszigorúbb költségvetési kiadási szabályokat az euróval fizető országokban kell érvényesíteni.
Magyarország nem tartozik ezek közé, és Orbán szerint nem is realisztikus az olyan elképzelés, hogy Magyarország az évtized vége előtt bevezetheti az eurót.
Jelenleg " jobb nem belül lenni " - idézte a lap a miniszterelnököt, aki " a legbátrabb nemzetnek " minősítette Észtországot, amiért január 1-jével az euróövezet tagjává vált.
Orbán eddigi politikai pályájára visszatekintve a WSJ emlékeztetett arra, hogy az egykori ellenzéki diák 1989-ben követelte a szovjet csapatok Magyarországról történő kivonását.
A lap kitért arra, hogy a magyarországi bírálók és az " egyre idegesebb szomszédok " szerint Orbán hatalomkoncentrációra törekszik, és " intoleráns rezsimet " épít.
Ezzel kapcsolatban utalt a médiatörvény körüli polémiára, és idézte Guy Verhofstadtot, az Európai Parlament liberálisainak vezetőjét, aki szerint a Fidesz mind nacionalistább retorikát alkalmaz, és ezt veszélyesnek tartja.
Orbán azonban elutasítja ezeket az aggodalmakat - írta a WSJ, és idézte a kormányfőt, aki szerint " Európa többi része veszélyt lát a kétharmadban.
Mi lehetőséget látunk benne.
(...)
Ha egy erős párt tiszteletben tartja a hatalommegosztást, a fékeket és egyensúlyokat, akkor nincs veszély ".
Orbán Viktor a lap szerint közölte, hogy kormánya februárban olyan intézkedéssorozatot jelent be, amely csökkenti a nyugdíjkiadásokat, a munkanélküliek támogatását és a gyógyszerek állami támogatását.
Kijelentette, hogy vége a nagyvonalú és hosszan tartó munkanélküliségi juttatásoknak.
De - tette hozzá a lap szerint - még nem állnak rendelkezésére olyan becslések, hogy ezek a lépések mennyi pénzt takaríthatnak meg a kormánynak.
A The Wall Street Journal megjegyzése szerint a piacok azt remélik, hogy a februári kezdeményezések bizonyítékot szolgáltatnak majd az állami kiadások szilárd és tartós csökkentésére.
Az amerikai lap szerint Orbán hangsúlyozza, hogy célja a növekedés és a munkahelyteremtés.
" Legitim, hogy Magyarország saját nézeteket valljon, ne csak a költségvetési hiányra gondoljon, hanem a hosszú távú versenyképességre is " - mondta a miniszterelnök.
Egyúttal azonban elismerte a piaci nyomás tényét: " A hitelességért folytatott küzdelem állandó " - idézte őt a lap.
A kormányfő a lap szerint kiemelte, hogy az átmeneti adók szolgáltató szektorokat sújtanak, az ország gazdasági stratégiája ugyanakkor azokat a befektetőket támogatja, akik a termelő ágazatokban kívánnak munkahelyeket teremteni.
A WSJ mindehhez hozzátette: a befektetők szkeptikusak, a magyar kötvények biztosítási ára magasba szökött, az ország adósságállománya a világon a kilencedik legkockázatosabb - magasabb a kockázata, mint az iraki adósságé -, a főbb hitelminősítők pedig a magyar kormányadósságot csak egy fokkal tartják jobbnak a bóvli kategóriánál.
Forrás: MTI
2011-01-13 17:13:36
Martonosi János
Átadták a Kecskeméti Labdarúgó Akadémiát
A hírös városi intézmény központi épületét csütörtök délután, ünnepélyes keretek között adták át.
A megjelenteket Reszeli Soós István, az akadémia igazgatója köszöntötte, majd Rózsa Pál, a KTE-Ereco többségi tulajdonosa mondott ünnepi beszédet, kiemelve az akadémia jelentőségét, valamint azt, hogy a három éve az élvonalban szereplő KTE-Ereco teljesítménye rengeteg gyermeket késztetett arra, hogy a foci felé kacsintson.
Dr. Zombor Gábor, Kecskemét polgármestere szerint most már nem az a kérdés, lesz -e NB 1-es csapat a városban, hanem az, hogy meg tudja -e tartani az utánpótlás tehetségeit a klub.
Az akadémia szerinte segíthet abban, hogy igen, sőt, ide is tudja vonzani a környék legjobbjait az új intézmény.
Az MLSZ képviseletében Dunai Antal arra biztatta az akadémia fiataljait, hogy mindig képezzék magukat.
A szakma iránti alázat és a szenvedés elengedhetetlen, csak így lehet eljutni egy jó focista szintjére - olvasható a legendás játékos üzenete a kecskemetite.hu oldalon.
Reszeli Soós István, az intézmény igazgatója ünnepi beszédében elmondta, három lépésben szeretnénk felépíteni az akadémiát.
A mai átadást követően, akik eddig itt-ott, szerteszét laktak a városban, most egy helyen tanulhatnak, élhetnek és étkezhetnek.
" A következő lépés a` 95-ös születésű gyerekek beiskolázása lesz.
Ezzel biztosíthatjuk a lehetőséget, hogy az iskolai órák számát csökkentve meglegyen a megfelelő edzésszáma a fiataloknak.
Külön csoportba járnak majd például a különböző posztokon szereplő tehetségek.
A lényeg, hogy a felnőtt csapat küszöbén ott toporogjanak a fiatalok, és üzletileg is sikeressé tegyük az akadémiát " - fogalmazott az akadémia igazgatója.
Tomiszlav Szivics, a KTE-Ereco vezetőedzője szerint az akadémia az építkezés egy újabb szakaszát jelenti a fejlődő egyesület életében.
Forrás: hír24
2011-01-13 17:32:27
Kokovai Péter
Internetes radírral törölhetők a kínossá vált fényképek
Internetes radírt fejlesztettek német szakemberek azoknak a feledékeny netezőknek, akik csak akkor döbbennek rá korábbi hanyagságukra, amikor egy-egy viccesnek tekintett korábbi fényképük miatt kerülnek kínos helyzetekbe.
Az X-Pire szoftvercég kifejezetten a Facebook, a MySpace, illetve az ezekhez hasonló közösségi oldalak felhasználóinak ajánlja azt a szoftveres megoldást, amellyel bizonyos idő után automatikusan törölni lehet a neten megjelenített fényképeket.
A publikálni kívánt fotókat mindössze feltöltés előtt kell megnyitni a kódoló szoftverrel, amely a képhez egy érvényességi kulcsot csatol.
A kép minden egyes megjelenítése előtt a tárolt kulcs a szolgáltatáshoz rendelt központi adatbázisban ellenőrzi az érvényességet, így a tetszőlegesen beállított dátum letelte után kép tartalma többé nem jeleníthető meg.
" A szoftver nem a tudatos, az internet kockázataival tisztában lévő felhasználóknak, hanem azoknak a tömegeknek készült, amelyek nem akarnak többé azon aggódni, hogy akarva vagy meggondolatlanul, milyen képeket töltöttek fel a netre " - magyarázta Michael Backes, az X-Pire alapítója.
Forrás: MTI
2011-01-13 17:39:47
Martonosi János
A céges tartozásoknak körülbelül a fele hajtható be
Hatékonyabban tudnak fellépni az adótartozók ellen az adó- és a vámhivatal összevonása révén, ezt reméli a januártól megalakult új szervezet.
Jelenleg 114 ezer cég ellen folytat eljárást az adóhatóság, mert elmaradtak az adó fizetésével.
2010-ben 705 milliárd forint volt az adó, járulék vagy illetéktartozás.
A 705 milliárdos tartozás több, mint amit a kormány tavaly családtámogatásra és szociális juttatásra költött.
A nem fizető cégek 95 százaléka kereskedelmi, szolgáltató vagy vendéglátó vállalkozás.
Van olyan, amelynél már huszonhatszor próbálták meg behajtani az adótartozást az adóhivatal szakemberei.
Honyek Péter, a Nemzeti Adó- és Vámhivatal adószakmai szóvivője rádiónknak elmondta, ha az eljárások nem vezetnek sikerre, de a cég továbbra is működik, akkor az adóhatóság időről időre megpróbálja behajtani az összeget.
Ahogy a példa is mutatta, egyes szervezeteknél nagyon nehézkes az adóhiány behajtása.
` Az állami adóhatóság korábbi tapasztalatai alapján az valószínűsíthető, hogy ennek a 700 milliárd forintnak mintegy a fele folyik majd be a költségvetésbe mondta a szóvivő.
- Arról van szó, hogy ezek a cégek nagyobb részt felszámolás alatt állnak, gyakran eltűnnek, és ha ez történik, akkor az állami adóhatóság persze megpróbálhat büntetőjogi eszközökkel fellépni, de ez nem biztosítja a költségvetés bevételeit.
` Mint Honyek Péter elmondta, abban bíznak, hogy az integráció hatékonyabbá teszi a munkájukat.
` Hiszen eddig egy áfaügyben az állami adóhatóság, tehát az APEH rendelkezett az adatokkal, ezeket átadta a VPOP-nak, és a VPOP nyomozott.
Most pedig ez egy szervezeten belül történni, ez is segítheti azt, hogy hatékonyabban lépjünk fel az ilyen szervezetek ellen.
` A hazai vállalkozások sok éve felhalmozott és görgetett adótartozása körülbelül 1900 milliárd forintra rúg.
Forrás: MR
2011-01-13 17:42:38
Martonosi János
Továbbfejlesztik a honvédségnél a tartalékos rendszert
Januártól ismét katonák őrzik a laktanyákat, ők a védelmi tartalékos rendszer tagjai, már katonaként szolgálnak, és akár katasztrófahelyzetekben is bevethetők segíteni.
2012-től civilekből önkéntes műveleti tartalékosokat is képeznek, akik speciális hadi kiképzést kapnak, de polgári foglalkozásukat űzik tovább, és csak szükség esetén hívhatók be.
Első lépésként januártól 57 kiemelt katonai objektum őrzését vették át az önkéntes védelmi tartalékosok, ők olyan kiképzésen vettek részt, amellyel jogot szereztek arra, hogy sorozatlövő fegyvert alkalmazzanak, ha szükséges.
Ez a feladatkör teljesen új kategória a magyar honvédségen belül - mondta el Benkő Tibor vezérkari főnök.
A katonai vezetés az önkéntes tartalékos rendszer további bővítését is tervezi, hogy háborús helyzetben speciális feladatokra kiképzett katonákként állhassanak szolgálatba az önkéntesek tudta meg a Krónika a tábornoktól.
Az önkéntes műveleti tartalékosok nem a honvédség alkalmazottai, a polgári életben végzik rendes polgári foglalkozásukat, de egy évben 15-30 napra a magyar honvédség rendelkezésére állnak majd.
A tárca 2012-től kívánja az új önkéntes műveleti tartalékos rendszert felépíteni, a 2011-es év ennek előkészítésével telik majd.
A tervek szerint 2014-ig 8 ezer főre bővítik az önkéntes tartalékos rendszert.
Forrás: MR
2011-01-13 17:45:20
Kokovai Péter
Elhunyt Havasy Viktor - Slágereit a legnagyobbak énekelték
82 éves korában elhunyt Havasy Viktor zeneszerző, zongorista; a Micsoda nagyszerű dolog, a Szereted -e még?, a Kapitány, a Fekete vonat című slágerek szerzőjét szerdán rövid szenvedés után érte a halál.
Pályafutását a Honvéd Művészegyüttesben kezdte, majd az Operaház kórusában volt tenorista.
Később önálló zenei útra lépett, előbb zongoristaként a Harsányi Együttesben muzsikált, később saját dalokat kezdett írni, ami meghozta számára a sikert.
Mintegy ötven éven keresztül alkotott, a táncdal- és nótaénekes szakma szinte összes jelentős előadójának írt dalokat.
Olyan slágerek fűződnek a nevéhez, mint a Koós János előadásában ismertté vált Micsoda nagyszerű dolog, Kapitány, Jó volna hinni még a boldogságban, Mondjátok meg Máriának, Nem baj, ha múlnak az évek, a Szécsi Pál által előadott Szereted -e még és Két összeillő ember, a Poór Péter énekelte Fekete vonat vagy a Harsányi Gábortól hallott Rézmozsarat vegyenek.
Magyarországon kívül a szomszédos országokban, Ausztráliában, az Egyesült Államokban, Kanadában és Nagy-Britanniában is fellépett.
Havasy Viktor munkásságát az Artisjus életműdíjjal jutalmazta, Balatonföldvár - második választott otthona - pedig díszpolgárrá avatta.
Forrás: MTI
2011-01-13 17:46:41
Martonosi János
Újabb hat embert kellett kitelepíteni a belvíz miatt
Három ingatlan is lakhatatlanná vált az elmúlt huszonnégy óra során Csongrád megyében, ezért újabb hat embert kellett kitelepíteni a belvíz miatt közölte Tátrai János, a megyei katasztrófavédelmi igazgatóság szóvivője.
Az elmúlt néhány hétben tizenkét településen összesen tizenhét ingatlan dőlt össze vagy rongálódott meg annyira, hogy emberi tartózkodásra alkalmatlanná vált és összesen harminchat embert kellett kitelepíteni mondta az őrnagy.
Az otthonukat vesztett emberek egy része rokonokhoz költözik, mások elhelyezéséről az önkormányzatok gondoskodnak.
Csanyteleken különleges megoldás született: két család is telkükön elhelyezett lakókonténerben lelt menedékre.
Forrás: MTI
2011-01-13 17:57:14
Martonosi János
Egységes, kék színű útlevél az európai polgároknak
Egységes, kék színű útlevelet javasol az európai polgároknak Sebastian Bodu (PDL) európai parlamenti képviselő adja hírül az erdely.ma hírportál.
A politikus csütörtökön javasolta az EP-nek, hogy az unió minden tagországa számára vezessenek be egységes útlevelet, amely kék színű lenne, és tartalmazza az Európai Unió elnevezést, valamint az EU címerét.
A Mediafax-hoz eljuttatott közleménye szerint az EP-képviselő ezzel kapcsolatban határozattervezetet nyújtott be az EP-ben, és javasolja az európai útlevél bevezetését, amely fedőlapján tartalmazza az EU három azonosítóját: az Európai Unió elnevezést, az EU címerét, valamint a kék színt, de a kibocsátó állam nevét is.
Sebastian Bodu szerint az egységes útlevél bevezetésével az EU-tagállamok polgáraiban jobban tudatosulna az európai identitás és az unióhoz tartozás érzése.
A román EP-képviselő javaslata a szakbizottságok elé kerül, és ha ezek jóváhagyják, az EP plénuma is megvitatja.
Forrás: szegedma
2011-01-13 18:03:28
Martonosi János
Mégsem ellenőrzik célzottan az előző kamionokat
2011-01-13 18:23:23
Martonosi János
Rendhagyó tárlatvezetés szombaton az Emlékpontban
2011-01-13 18:44:01
Martonosi János
Óriáshódokat építettek hulladékból az óvodások
Vigyázz, kész, zöld! címmel környezetvédelmi tárlat nyílik január 17-én Budapesten, a Campona Bevásárló- és Szórakoztatóközpontban.
A két hétig látható kiállításon 400 hódmezővásárhelyi óvodás és kisiskolás újrahasznosítható hulladékból készített játékait, tárgyait lehet megtekinteni.
A gyerekeket többek között megépítették mosógép alkatrészekből a Csillagok háborújából R2-D2-t, ablaktisztító felhasználásával alkottak zebrát és zsiráfot, PET- palackokból és folpackból gyártottak nyolc darab, egyenként 1 méter magas hódot, ám a legnagyobb mesterművük egy 4 méter hosszú kartonpapír- sárkány.
Elképesztő kreativitásáról tett tanúbizonyságot az a 400 hódmezővásárhelyi óvodás és kisiskolás, akik az elmúlt 3 esztendőben újrahasznosítható hulladékokból készítettek játékokat és különböző tárgyakat.
A gyerekek hozzávetőlegesen 400 zseniális művet alkottak: többek közt jughurtos dobozokból és szívószálakból nyulat, ablaktisztító flakonból zsiráfot és zebrát, papírból és tojástartókból krokodilt, illetve PET-palackokból és folpackból 1 méteres hódokat.
Az apróságokat a Szent István Általános Iskola ökoosztálya és Zöld Kapocs Környezeti Nevelés Munkacsoport óvodai programja segítette.
- A célunk az, hogy hidat teremtsünk a gyermekek és a környezet-, illetve természetvédelem között mondta Walterné Böngyik Terézia, a munkaközösség vezetője.
A kicsiken keresztül tudjuk elérni a szülőket is, mert amit a gyerekeknek játékokkal, élményekkel átadunk, azt hazaviszik a szülőknek.
Ezt követően ők lesznek azok, akik az édesapjukat, édesanyjukat ösztönzik arra, hogy szelektíven gyűjtsék a hulladékot, illetve ami újrahasznosítható, azt ne dobják ki, hanem vigyék be az iskolába, óvodába újbóli felhasználásra.
A három éve elkezdett programnak eredménye is van: csatlakozott hozzá az összes helyi tanintézmény, azaz 5 középiskola, 5 általános iskola és 10 óvoda.
Hódmezővásárhely élen jár a szelektív hulladékgyűjtésben, nagy az érdeklődés a városi szintű családi programjainkra, és az országban egyedüliként létrehoztunk egy tanösvényt, ahol a szelektív gyűjtésről, a komposztálásról és a környezetkárosító magatartás hatásairól tudhatnak meg sok mindent a látogatók.
2011-01-13 19:52:16
Kutasi Roland
A névadó szobrát is megkoszorúzták a Wass Albert Kör tagjai
Január 8-án lett volna százhárom éves Wass Albert.
A költő, író szobránál koszorúval és mécsesekkel rótta le tiszteletét a nevét viselő vásárhelyi irodalompártoló kör tagsága csütörtök este.
Az Andrássy úti szobornál tartott megemlékezést követően a kör egy új kezdeményezése vette kezdetét a Németh László Városi Könyvtárban tartott találkozón.
Fotóriporttal, hangfelvétellel!
Egy éve még a szobor helyén annak makettjét` próbáltuk fel` - emlékezett vissza Fülöpné Rákos Éva, az egyesület titkára, aki beszámolt a kör új kezdeményezéséről is.
Minden hónapban egy-egy méltatlanul elfeledett, vagy ritkán hallható költő, író munkásságát elevenítik fel.
Ezen az estén az egyesület tagja, Mészáros Zoltán készült fel a népi író, Szabó Dezső életútjából.
A Németh László Városi Könyvtárban sorra került találkozón szó esett az 1879-ben Kolozsvárott született író legismertebb művéről, Az elsodort faluról is.
Szabó Dezső műveit Dratsay Zsigmondné is górcső alá vette, míg az írásokból Bajnócziné Rácz Éva, Nagy Gyöngyi és Benkő László olvastak fel.
A kör tagjai jövő hónap második csütörtökén is találkoznak, akkor Tormay Cécile írónő, műfordító munkásságát idézik fel.
Arnay
2011-01-13 20:32:19
Molnár Attila
A Dél-alföldi Operatív Program felhívására több mint 37 millió forint támogatást nyert a Kistelek Környéki Települések Többcélú Társulása szociális alapszolgáltatások fejlesztésére tájékoztatott Domonics János.
A DAOP-4. 1.3 /A-2009-0029 azonosító számú pályázat az Európai Unió támogatásával, valamint az Európai Regionális Fejlesztési Alap társfinanszírozásával valósul meg várhatóan 2012. február végéig.
Előreláthatóan 2011 tavaszán elkezdődhetnek az építési, felújítási munkálatok Kisteleken, Bakson és Pusztaszeren, amelyek keretében szociális és gyermekjóléti feladatokat ellátó fejlesztések valósulnak meg tájékoztatott a projektmunkatárs.
A kisteleki Gondozási Központ nappali ellátása egy pihenőszobával bővül, mivel ez a határozatlan idejű működési engedély kiadásának feltétele és biztosítja az idős, beteg, fogyatékos emberek napközben szükségszerűen felmerülő pihenését, ellátását.
Pusztaszeren egy meglévő szolgálati lakás átalakításával, felújításával szociális és gyermekjóléti feladatok ellátására alkalmas épületrészt alakítunk ki, amely így kiváltja a védőnővel és az egészségügyi szolgálattal közös irodát.
A Bakson történő fejlesztés eredményeképpen pedig egy gyermekjóléti szolgálati iroda jön létre, amely megfelel a mai kor követelményeinek.
Pusztaszeren a Kossuth u. 49. számú saroktelken lévő épületegyüttes négyszobás, konyhás korábban szolgálati lakásként működő része megüresedett.
A volt orvosi lakás átalakításával, felújításával egy 136,69 nm2 hasznos alapterületű szociális alapellátás és gyermekjóléti szolgáltatás ellátására alkalmas ingatlan jön létre, amely az alábbi beosztással rendelkezik: interjú és tanácsadó-helyiség, iroda helyiség, várakozó, ügyeleti szoba, fürdőszoba, előtér-közlekedő, WC, akadálymentes WC, előtér, teakonyha és fűtéshelyiség.
A szolgáltatások a közös akadálymentesített bejáraton keresztül lesznek megközelíthetőek.
Természetesen a kialakításra kerülő helyiségeket új mobil bútorokkal, székekkel, asztalokkal, fogasokkal és lámpákkal is ellátják.
A Baks, Fő utca 141. számú ingatlanon elhelyezkedő` nyári konyha` épületéből kialakítanak egy gyermekjóléti szolgálat számára alkalmas irodát váróval.
Az elvégzendő feladatok között az épület teljes belső felújítása, új vakolat készítése, új padló és elektromos rendszer kialakítása, a bejárati nyílászáró cseréje szerepel.
Ezzel párhuzamosan az épület akadálymentesítése is megoldódik továbbá a gyermekek számára megfelelő eszközöket, játékokat is beszerzik.
Az épület elhelyezkedése és beosztása tökéletes lehetőséget biztosít a mintaszerű működéshez.
A kisteleki Szociális Központban (Tisza u. 1.) az alapellátásban állandó bentlakó gondozottak ellátása is történik.
Az évek alatt egyre inkább növekvő feladatokat csak nagy nehézségek és kompromisszumok árán tudják kiszolgálni.
Az induláskor még megfelelő méretű helyet kinőtte a szolgálat, továbbá a betegségük vagy fogyatékosságuk miatt gondozásra szoruló személyek nappali ellátását végző intézmény működési engedélye is ideiglenes.
A Kistelek Környéki Települések Többcélú Társulása, mint fenntartó a problémák megoldására egy pihenőhelyiséggel és ahhoz tartozó fedett terasszal kívánja bővíteni az idősek nappali ellátását.
A tervezett pihenőszoba hasznos alapterülete 23,02 m2, a hozzátartozó terasz pedig 23,83 m2 lesz.
Az udvar felől tervezett új rámpa kialakításával pedig az új épületrész akadálymentessé válik.
2011-01-13 22:35:33
Antal Sándor
Kilenc edzőmeccsel készül a HFC
Csütörtökön az idei év negyedik edzését tartotta meg Kandó Róbert a Hódmezővásárhelyi FC vezetőedzője.
A kék-sárgák heti öt edzéssel és rengeteg edzőmeccsel készülnek a labdarúgó NB III. tavaszi rajtjára.
Fotókkal!
Kandó Róbert vezetőedző hétfőn fújt bele sípjába idén először, ugyanis négy nappal ezelőtt kezdte el a felkészülést a vásárhelyi alakulat.
A hét minden napján este 18 óra 30 perckor edzenek a kék-sárgák a Stadion műfüves pályáján, akik 35 fős kerettel készülnek, ugyanis a HFC második számú csapatának játékosai is az NB III-kal tréningeznek.
Próbajátékos nincs jelentette ki Kandó Róbert, aki egyenlőre még nem tudja, hogy lesz -e távozó a csapatából.
` Több játékos iránt is vannak érdeklődők, de még semmi konkrétumot nem tudok` fogalmazott Kandó.
A hét hetes felkészülés alatt rengeteg edzőmeccset játszanak, így lesz bőven ideje a trénernek kialakítani a kezdő tizenegyet az első bajnoki találkozóig.
Jövő hétvégén Orosházára utaznak, ugyanis egy kispályás tornán mérettetik meg magukat, ami ugyancsak a felkészülés része.
A HFC az igen szoros Alföld csoportban a 8. helyen zárta az őszi idényt, a dobogó mindössze csak négy pontra van tőlük.
Természetesen az elsődleges célunk, hogy minél előrébb végezzünk a bajnokságban, de nagyon hosszú még a szezon mondta Kandó Róbert, majd hozzátette: a Vásárhely mindig jobban teljesít tavasszal, reméljük ez idén is így lesz.
Felkészülési találkozók: Január 29., (szombat) 11: HFCOrosházi Rákóczi (megye I.).
Február 2., (szerda) 17.15: HFCBaja (NB II).
Február 5., (szombat) 11: HFCMórahalom (megye I.).
Február 9., (szerda) 18: HFCBékéscsabai Előre (NB II).
Február 12., (szombat) 11: HFCOrosháza FC (NB II).
Február 16., (szerda) 18: HFCSzarvasi FC (NB III).
Február 19., (szombat) 11: HFCTótkomlósi TC (megyei I.).
Február 23., (szerda) 18: HFCSolti SE (megyei I.).
Február 26., (szombat) 11: HFCSoltvadkert (megye I.).
2011-01-14 06:55:23
Juhász Éva
Újabb csapadék, majd szárazabb idő várható
Pénteken a nap nagy részében még felhős, esős időre van kilátás.
Péntek délutántól fokozatosan megszűnik a csapadék, a folytatásban szárazabb idő várható, erősödik a ködhajlam, de több-kevesebb napsütésben is bízhatunk.
Jobbára erősen felhős vagy borult lesz az ég az ország felett, délen, délnyugaton csak elszórtan, másutt többfelé várható eső.
A nagyobb mennyiség keleten, északon hullik.
Délután a Dunántúlon fokozatosan elvékonyodik, csökken a felhőzet, és lassan megszűnik a csapadék.
A gyakran élénk nyugatias szelet helyenként erős lökések kísérik.
Kora délután többnyire 5, 9 fok várható, de délnyugaton 10, 12 fokot is mérhetnek.
Melegfronti hatás érvényesül a magasban, ezért fáradékonyság, kialvatlanság, az érzékenyeknél fejfájás jelentkezhet.
Az erős szél miatt a reumatikus tünetek is fokozódhatnak. forrás: origo.hu
2011-01-14 07:02:56
Juhász Éva
Hol tankoljunk ma?
2011-01-14 07:03:48
Juhász Éva
Vízhálózat karbantartás Hódmezővásárhelyen
2011-01-14 07:14:59
Juhász Éva
Pokorni egyetért a közoktatási törvényekről szóló vita meghosszabbításával
Egyetért Pokorni Zoltán, az Országgyűlés oktatási bizottságnak fideszes elnöke azzal, hogy meghosszabbítsák a közoktatási törvény és a pedagógus életpályamodell koncepciójáról szóló vitát.
Ezt a kormánypárti politikus arra reagálva mondta az MTI-nek, hogy a PDSZ levélben kérte a frakcióvezetőktől és tőle, mint szakbizottsági elnöktől a közoktatási törvények vitájának március 31-ig való meghosszabbítását.
A konzultációt egyébként tavaly év végén lezárta a tárca.
Pokorni Zoltán kiemelte: az uniós elnökség ellátása a kormányra és a parlamentre különleges feladatot ró, ezért a jogalkotási tervet úgy állította össze a kormány, hogy a legfontosabb jogszabályok kerüljenek az Országgyűlés elé.
Hozzátette: a közoktatás átalakítása kiemelt feladat, sok embert érint, ráadásul nehéz döntéseket kell meghozni.
Megjegyezte: csak a pedagógus életpályamodell több száz milliárdos forrást igényel.
A döntésekhez figyelemre, kellő körültekintésre van szükség - hangsúlyozta a szakbizottság első embere.
Hozzátette: noha ismeri Hoffmann Rózsa államtitkár véleményét, mégis úgy látja, a beérkezett javaslatok, vélemények végiggondolásához további időre van szükség.
Rámutatott: a Fidesz- KDNP munkacsoport még december 23-án, a PDSZ levele előtt jóval jelezte, hosszabb szakmai egyeztetésre van szükség.
Hoffmann Rózsa oktatási államtitkár múlt heti sajtótájékoztatóján az MTI kérdésére közölte: a tárca szándéka a közoktatási és a pedagógus-életpályamodellről szóló törvénytervezet mihamarabbi benyújtása.
Megfogalmazása szerint az európai uniós soros elnökség oly mértékben leterheli a kormányt, hogy a kabinet úgy döntött: csak azokat a jogszabályokat veszi fel tavasszal kötelező jogalkotási tervébe, amelyeket mindenek felett meg akar alkotni.
Ugyanakkor akár kétszer annyi törvényjavaslatot is be lehet nyújtani - fűzte hozzá akkor az államtitkár.
Az államtitkárság szándéka szerint a közoktatási törvény, valamint a pedagógus életpályamodell koncepciójáról is dönt az Országgyűlés a tavaszi ülésszakon.forrás: MTI
2011-01-14 07:19:03
Juhász Éva
Segítségnyújtás nélkül elhajtott
Cserbenhagyásos gázolás történt Kecskemét közelében a régi 5-ös úton csütörtökön, az elütött férfi súlyosan megsérült közölte a Bács-Kiskun Megyei Rendőr-főkapitányság ügyeletes szóvivője.
A baleset áldozata egy traktoros, akit egy kisteherautó ütött el.
A traktoros azért szállt ki a járművéből, mert egy személygépkocsi hátulról nekiszaladt a munkagépének.
A kisteherautó vezetője segítségnyújtás nélkül elhagyta a helyszínt mondta Szabó Anita főhadnagy.forrás: mno.hu
2011-01-14 07:21:10
Juhász Éva
Kettős álllampolgársággal rendelkezők nem dolgozhatnak a belügyben
A magyar állampolgársággal is rendelkező vajdasági magyarok nem dolgozhatnak a szerbiai belügyi titkárságokhoz tartozó munkakörökben, derült ki Ivica Daèiæ nyilatkozatából.
A belügyminiszter szerint ez a szabályozás nem negatív megkülönböztetés, nemcsak a magyarokra vonatkozik.
A belügyi tárca vezetője a Pannon RTV híre szerint kiemelte: a nemzeti hovatartozástól függetlenül egyetlen kettős állampolgár sem dolgozhat a rendőrségen.
Daèiæ ugyanakkor megismételte Belgrád ismert álláspontját: a kormány nem ellenzi a vajdasági magyarok kedvezményes honosítását.
Az érintetteknek ugyanolyan jogaik és kötelezettségeik lesznek Szerbiában, mint eddig is hangoztatta a szerb kormány alelnöke, aki egyben a Szerbiai Szocialista Párt elnöke. forrás: vajma.info
2011-01-14 07:26:53
Juhász Éva
Kitelepítések több megyében
2011-01-14 07:32:29
Juhász Éva
Megugrott a lakásajándékozási kedv
2011-01-14 07:35:59
Molnár Attila
Közlekedési információk Kistelekről és térségéből
2011-01-14 07:38:16
Szöllősi Sándor
Közlekedési információk Hódmezővásárhelyről
A hét utolsó munkanapjának reggelén szemerkél az eső, a levegő párás, a közlekedés feltételei nem a legideálisabbak.
Az úthibákat víz borítja, így nehezebb azokat észrevenni, indokolt az óvatosabb közlekedés.
Reggel a forgalom nehezen indult, de pirkadatra élénkebbé vált.
A Bajcsy- Zsilinszky utcán tovább folytatódik a fák gallyazása, itt útszűkületre kell számítani.
A Hóvirág utca 4 előtt a buszmegállóban a csőtörés miatti útfelbontás helyreállítását ma végzik, itt munkagépek mozgására kell számítani.
A városban a forgalom mindenütt jól halad, fennakadás eddig sehol nem volt tapasztalható.
2011-01-14 07:51:38
Juhász Éva
A forint erősödött leginkább a feltörekvő piacokon
2011-01-14 07:56:49
Juhász Éva
A hősök emléke Szentesen
A második világháború sok tragikus eseményt eredményezett Magyarország számára.
Közülük is a legnagyobb magyar tragédiáról, a doni áttörés 68. évfordulójáról emlékeztek meg január 12-én a szentesi MH 37. II. Rákóczi Ferenc Műszaki Ezred katonái.
1943. januárjában, a Don mellett, a hazától több ezer kilométerre vívott élet-halál harcot mintegy 200 ezer magyar katona.
A sokszoros túlerővel szemben, a fagyos télben is próbálták teljesíteni küldetésüket.
Hősök voltak, akik a kilátástalan helyzetben is az utolsó leheletükig küzdöttek a túlélésért, a haza szolgálatáért.
A hősök azonban áldozatok is voltak, akiket a második világháborúban, a hitleri vezetésnek megfelelni akaró politikai és katonai vezetés kényszere küldte a hazától távol.
Azok a katonák, akiknek már a kilátástalan lehetőségek ellenére azt mondták akkor, és ott kell szolgálniuk.
Közülük 150 ezren meghaltak, megsebesültek, hadifogságba kerültek.
A doni katasztrófa örök fekete foltja marad a magyar történelemnek.
Városi ünnepségek keretében emlékeztek meg a hős elődökre a műszaki katonák Szentesen, január 12-én.
A második világháborús emlékműnél Nyers József mérnök ezredes, az alakulat parancsnoka helyezte el az emlékezés örökmécsesét.
Fájó szívvel, néma tiszteletadással leróva a kegyeletet azok a hősök előtt, akinek a nyomdokait büszkén követik a mai kor katonái. forrás: honvedelem.hu
2011-01-14 08:02:41
Juhász Éva
Hónapokkal a jogosítvány lejárta előtt orvoshoz kell fordulni
Bonyolultabban szerezhetik vagy hosszabbíthatják meg a jogosítványt a krónikus betegek.
Év elejétől nekik friss szakorvosi véleményt is mellékelniük kell az egészségügyi vizsgálathoz.
A budapesti orvosi kamara háziorvosi szekciójának vezetője azt mondta: az érintett kör egy-két hónappal a jogosítvány lejárta előtt kezdje el az ügyintézést.
Szigorítottak a jogosítványhoz kapcsolódó egészségügyi vizsgálatokon: év eleje óta nemcsak a háziorvoshoz, de szakorvosi vizsgálatra is el kell mennie azoknak, akiknek valamilyen krónikus betegségük van.
Nehezen lehet megérteni, hogy egy gyógyszeres cukorbetegnek miért kell szakorvosi vélemény a jogosítványhoz, hiszen ők amúgy is folyamatos orvosi ellenőrzés alatt állnak, az inzulinos betegeket pedig még szakambulanciákon is ellenőrzik évente - mondta az InfoRádiónak Kertai Aurél.
A budapesti orvosi kamara háziorvosi szekciójának vezetője szerint az is kérdés az új szabályozásban, hogy kit terhel a felelősség: a háziorvost, aki pecsétel és aláírja a jogosítványi alkalmasságot, vagy a szakorvosi véleményt kiadó doktort?
A szabályozásban az is szerepel, hogy az inzulinos cukorbetegeknek naponta kétszer, vagy vezetés előtt közvetlenül elvégzett cukorméréssel kell kontrollálniuk állapotukat.
A szakértő szerint az orvos nem tudja felvállalni azért a felelősséget, hogy a vezető megméri -e a vércukrát, mielőtt a volán mögé ül.
Ezek olyan szabályok, amelyeket nem lehet értelmeznie és ellenőriznie az alkalmasságot elbíráló orvosnak - hangsúlyozta Kertai Aurél.
Aggályosnak tartja azt is, hogy súlyos elmezavar és jelentős fokú gyengeelméjűség esetén is megadhatja a szakorvos az alkalmassági engedélyt.
Az azonban nem tisztázott, hogy mit jelent a " magas fokú ", és különben is, melyik orvos merné felvállalni, hogy egy nem jelentős fokú gyengeelméjűség esetén is megadja az engedélyt? - teszi fel a kérdést a szakember.
Kertai Aurél kiemelte: az autósok általában az utolsó napokban veszik észre, hogy lejár a jogosítványuk, ám a megszigorított orvosi vizsgálat miatt akár egy-két hónapot is várniuk kell, addig pedig nem vezethetnek.
Ráadásul az sem derül ki a jogszabályból, hogy az érintetteknek többe kerül -e az orvosi vizsgálat, ha szakorvoshoz is fordulniuk kell. forrás: inforadio.hu
2011-01-14 08:32:20
Juhász Éva
Elindul az Új Széchenyi Terv
Orbán Viktor miniszterelnök, Matolcsy György nemzetgazdasági miniszter és Fellegi Tamás nemzeti fejlesztési miniszter pénteken mutatja be az Új Széchenyi Tervet (ÚSZT) Budapesten.
A vitairathoz 2010 szeptember közepéig lehetett javaslatot tenni, majd ezt követően széles körű társadalmi konzultációkon mondtak véleményt a társadalmi, szakmai és civil szervezetek.
Az Új Széchenyi Terv jövőképet ad a következő két évtizedre, prioritása a munkahelyteremtés és a magyar kkv-k helyzetbe hozása, amelynek révén 2020-ig mintegy egymillió új munkahely jöhet létre.
Ennek érdekében 2011-ben a pályázati források közel 90 százaléka jut direkt vagy indirekt módon a kkv-szektorra.
Az Új Széchenyi Tervhez kapcsolódó uniós források pályáztatási rendjének egyszerűsítéséről a kormány rendeletet fogadott el.
Az eddig szakaszonként külön jogszabályban szabályozott pályázati feltételek helyett most egy egységes szabályozás jön létre.
A kormány reményei szerint ezzel átláthatóbb lesz a rendszer, könnyebb lesz tájékozódni és gyorsabb is lesz a pályázás.
A legfontosabb újdonság, hogy az eddigi, nagyrészt kétfordulós helyett egyfordulós pályázatokat írnak majd ki.
Emellett egyszerűsödik és rövidül is a bírálati eljárás.
A szerződéskötési idő is csökken azzal, hogy egységes általános szerződési feltételek lesznek minden pályázathoz, így a pályázók előre tudják majd, hogy mik a kötelezettségeik.
Az első Orbán-kormány gazdaság- és társadalomfejlesztési programja, az Első Széchenyi Terv 2001. január 15-én indult.
Az akkori Gazdasági Minisztérium 55 pályázatot hirdetett meg 100 milliárd forint vissza nem térítendő támogatásra.
Másfél év alatt az Első Széchenyi Terv a rendelkezésre álló 200 milliárd forint állami forrással 600 milliárd forintot mozgatott meg a gazdaságban.
A 2001 és 2006. közötti évekre kitekintő, középtávú fejlesztési program hat fő programterületet - a vállalkozáserősítés, a turizmus fejlesztés, a lakásprogram, a regionális gazdaságfejlesztés, az energiatakarékosság és az aktív foglalkoztatás - ölelt fel, és mintegy 60 alprogramot tartalmazott.
Ezt egészítette ki az állami autópálya-építési program.
A terv azonban gyakorlatilag csak az első Orbán-kormány alatt 2002 májusáig működött, a következő kormány, a Medgyessy-kabinet alatt fokozatosan megszűnt.
Az Első Széchenyi Terv egyetlen eleme maradt fenn tartósan, a Széchenyi Hitelkártya.
A Széchenyi Kártya indulása óta 860 milliárd forint hitelt nyújtottak a kártya segítségével a kis- és középvállalkozásoknak, 140 ezer vállalkozó kapott eddig Széchenyi Kártyát.
Az idén 130 milliárd forint hitelt helyeztek ki a Széchenyi Kártya termékeivel. forrás: fidesz.hu
2011-01-14 08:38:30
Juhász Éva
Megtévesztette az idős asszonyt
Egy 70 éves asszony értékeit vette magához egy ismeretlen, miután az asszonyt megtévesztve bejutott lakásába.
Többek között ezt is megtudtuk Nyíkos Tamástól, a Bács-Kiskun Megyei Rendőr-főkapitányság szóvivőjétől.
Nyomozás indult az ellen az ismeretlen tettes ellen, aki csütörtök délelőtt megtévesztve egy 70 éves kiskunfélegyházi asszonyt lakásában a sértett figyelmét elterelve lopta el 380.000. -Ft készpénzét.
A tettes arany ékszereket is elvitt, melyek értéke 220.000. -Ft.
A lakatot lefeszítve jutott be a tolvaj csütörtökre virradóra egy kecskeméti élelmiszerboltba.
A tolvaj dohányárut, valamint váltópénzt lopott el, így az okozott kár eléri a 800.000. -Ft-ot.
Ismeretlen betört csütörtök reggel egy Kecskemét, Matkói úti lakóházba, majd onnan műszaki eszközöket, ékszereket és készpénzt lopott el, összesen 1.620.000. -Ft értékben.
Határrendészeti események: A Kelebiai Határrendészeti Kirendeltség járőrei Kelebia belterületén igazoltattak négy szerb állampolgárt, akik okmányok nélkül akartak országunk területén tartózkodni, majd átutazni.
Egyikük ellen Olaszország korábban beutazási és tartózkodási tilalmat rendelt el, így Őt öt évre kiutasítottuk.
A Bácsalmási Határrendészeti Kirendeltség járőrei Csikéria külterületén fogtak el négy afgán állampolgárt, akik magyarországi jogszerű tartózkodásukat nem tudták igazolni, elmondták, hogy illegálisan léptek országunk területére.
Kiutasítást előkészítő őrizetbe kerültek.
2011-01-14 09:02:39
Juhász Éva
Szegeden is a külterületeken küzdenek a belvízzel
Belterületeken viszonylag konszolidált a helyzet, a megelőző intézkedések meghozták eredményüket.
Azonban a külterületeken, elsősorban a Dorozsmához tartozó subasai részeken és a tápéi kiskertekben kritikus helyzet alakult ki tudtuk meg Juhász Gyulától, a szegedi önkormányzat Városüzemeltetési és Fejlesztési Bizottságának elnökétől, aki hozzátette a bizottság csütörtökön 10 millió forint forrást biztosított a belvízvédelemre.
Botka László polgármester december 3-án rendelte el a harmadfokú, majd december 7-én a másodfokú belvízvédelmi készültséget.
Azóta a subasai területeken sikerült konszolidálni a helyzetet, a vízmű és a tűzoltóság szakemberei az elmúlt hetekben komoly erőfeszítéseket tettek.
A vízmű 2,8 kilométernyi belvízelvezető árkot készített, elsősorban Subasán.
Dorozsmán és Tápén is létesítettek szivattyúállásokat.
Napi 24 órában folyamatos üzemmódban működtek ezek a gépek.
A helyi lakosság saját erőből is védekezett, próbálták kezelni a helyzetet a szakemberek csatlakozásáig.
Azonban jelenleg is vannak olyan területek, ahol lakóházakat, otthonokat veszélyeztet a belvíz.
Tápén mintegy 15-20 ingatlan van ebben a helyzetben, Subasáról lakókat is kellett kitelepíteni.
Ezt a helyzetet mérlegelve, illetve a belvízvédelmi munkálatokról szóló jelentést figyelembe véve a Városüzemeltetési és Fejlesztési Bizottság csütörtökön 10 millió forint forrást biztosított az eddig elvégzett belvízvédelmi munkák kifizetésére, illetve a következő napokban esedékes munkák kifizetésére.
Amennyiben ez az összeg nem bizonyul elegendőnek, akkor további források bevonásáról, átcsoportosításáról intézkednek.
A tápéi kiskertekben fognak még belvízelvezető árkokat ásni, illetve ha szükséges átemelő állomást létesíteni, ugyanez valószínűleg Dorozsmán is szükséges lesz.
Megosztom!
|
2011-01-14 09:11:13
Juhász Éva
Meg akarta vesztegetni a rendőröket egy román férfi Makón
Vesztegetés kísérlete miatt tettek feljelentést a Makói Rendőrkapitányság járőrei egy román állampolgár ellen csütörtök hajnalban, miután 10 eurót ajánlott az egyenruhásoknak, ha nem büntetik meg közlekedési szabálysértés miatt.
A rendőrök tegnap hajnalban az Aradi utcán állították meg a 28 éves román férfi által vezetett autót, miután indokolatlanul használta a ködfényszóróját.
Amikor a járőrök közölték a külföldivel, hogy vele szemben helyszíni bírságot alkalmaznak, a férfi odament a szolgálati gépkocsihoz, majd egy tíz euróst akart átnyújtani az egyenruhásoknak, ha elállnak az intézkedéstől.
A rendőrök visszautasították a pénzt, majd vesztegetés kísérlete miatt előállították és feljelentették a román állampolgárt, aki ellen a büntetőeljárást az ügyben hatáskörrel és illetékességgel rendelkező Szegedi Nyomozó Ügyészség folytatja le.
Csongrád MRFK Sajtószolgálata
2011-01-14 09:19:09
Juhász Éva
Romániában fogták el a makói rablót
Egy tavaly szeptemberben Makón elkövetett rablás elkövetőjét fogták el európai elfogatóparancs alapján a román hatóságok és adták át a Makói Rendőrkapitányságnak csütörtökön.
Az 55 éves román férfi lányával tavaly szeptember 26-án 15 szál szalámit akart ellopni az egyik makói élelmiszerboltból, amikor a biztonsági szolgálat munkatársa tetten érte őket.
A vagyonőr megpróbálta feltartóztatni a két személyt.
Ekkor ők több alkalommal megütötték és megharapták a férfit, majd az üzlet kijárati ajtaját megrongálva a most elfogott gyanúsított elmenekült.
Lányát a kiérkező rendőrök előállították, majd elrendelték az 55 éves román férfi körözését.
Az ügyben a bíróság európai elfogatóparancsot adott ki, a román hatóságok ennek alapján fogták el hazájában a bukaresti lakost.
Lányát a bíróság egyébként már azóta jogerősen szabadságvesztésre ítélte.
A román rendőrök csütörtökön átadták a férfit a magyar rendőröknek.
A Makói Rendőrkapitányság rablás bűntett megalapozott gyanúja miatt őrizetbe vette a körözött személyt és előterjesztést tett az ügyészség felé előzetes letartóztatásának indítványozására.
Csongrád MRFK Sajtószolgálata
2011-01-14 09:26:11
Juhász Éva
Jelentős árhullám vonul le a Dunán
2011-01-14 09:42:35
Juhász Éva
A mentő kiérkezése előtt a gyors cselekvés életet menthet
Magyarország lakóinak egészségügyi állapota egyike a legkedvezőtlenebbeknek Európában.
A hirtelen szívhalál esetei legalább 54 százalékot tesznek ki hazánkban.
Mivel sok esetben nem olyan helyen következik be, ahol van mentőerő, így a jelenlévők, hozzátartozók életet menthetnek a megfelelő ismeretek birtokában közölte Demeter Sándor, a Hódmezővásárhelyi Mentőállomás állomásvezető mentőtisztje, akit a január 15-i, szombati újraélesztés tanfolyamról kérdeztünk, melyet Vásárhelyen is megszerveznek.
Az a célunk ezzel az ingyenes, alapszintű képzéssel, hogy a lakosság minél nagyobb részét ki tudjuk képezni a legalapvetőbb újraélesztési eljárásokra.
A tanfolyamot az Oxyvital Kft, a Kisteleki és Mórahalmi Járóbeteg Szakrendelő és a Csongrád Megyei Balesetmegelőzési Bizottság szervezi nyolc mentőállomás bevonásával.
A gyorsaság életet menthet, hiszen az oxigénhiány 5 perc után maradandó károsodást okoz.
Ha időben megkezdődik egy hatásos, jól kivitelezett mellkaskompresszió, az legalább egy 60 százalékos túlélési esélyt biztosít.
A legrosszabb az, amikor semmi nem történik.
A legalapvetőbb tudnivalókkal ismertetik meg a résztvevőket: rövid elmélet oktatás és gyakorlati bemutatás után mindenki elsajátíthatja a technikát.
Január 15-én, szombaton Hódmezővásárhelyen a Németh László Gimnázium aulájában kerül sor a tanfolyamra, de tervezik további alkalmak létrehozását is.
Megosztom!
|
2011-01-14 09:44:32
Juhász Éva
Őrizetben az áruházi szarka
Szabálysértési őrizetbe vette a Szegedi Rendőrkapitányság egy 51 éves szerb férfit, aki az egyik szegedi áruházból különféle árucikkeket akart eltulajdonítani tízezer forint értékben.
A férfit a biztonsági szolgálat munkatársa tartóztatta fel a rendőrség kiérkezéséig.
Ellene tulajdon elleni szabálysértés miatt indult eljárát.
A Szegedi Rendőrkapitányság őrizetbe vette, 72 órán belül gyorsított eljárásban bíróság elé áll.
Csongrád MRFK Sajtószolgálata
2011-01-14 10:04:53
Juhász Éva
Teljesítményük alapján pluszpénzhez juthatnak a háziorvosok
Jelenleg a háziorvosok havonta átlagosan plusz húszezer forintot is hazavihetnek bizonyos plusztevékenységek elvégzéséért, amelybe az influenza elleni védőoltások beadása is beletartozik közölte a Nemzeti Erőforrás Minisztérium egészségügyért felelős államtitkársága csütörtökön.
Az írásbeli tájékoztatás szerint a jelenleg érvényes jogszabály alapján a háziorvosok finanszírozott feladata a térítésmentes szezonális influenza-védőoltás beadása.
A háziorvosi ellátás finanszírozása fix díjjal és a bejelentkezett biztosítottak után járó úgynevezett kártyapénzzel történik és nem teljesítményfinanszírozással, nem az elvégzett ellátások, tevékenységek után járó tételes elszámolással.
Ehhez mérten a védőoltások beadásának finanszírozása sem tételesen történik minden egyes védőoltás beadása után tették hozzá.
Az államtitkárság közlése szerint az elmúlt évben a háziorvosok finanszírozása kiegészült a mutatószámokon,` indikátorokon` alapuló teljesítményértékeléssel, amelynek célja, hogy a háziorvosi szolgálatok szakmai munkáját mérjék.
A mutatószámok között jelenleg is szerepel az influenza elleni védőoltások beadása.
A háziorvosok az általuk teljesített indikátorértékek alapján jelenleg havonta átlagosan 15-20 ezer forint többletfinanszírozásban részesülhetnek.
A program folyamatban lévő továbbfejlesztését követően pedig ez az összeg jelentősen nőhet írta a szaktárca.
Kifejtették továbbá, hogy a továbbfejlesztett indikátorrendszer révén célzottan vizsgálható lesz majd a háziorvosok` kapuőri` szerepe, vagyis az általuk végzett szakmai munka és az egyéb ellátási szintekkel való kapcsolat.
A védőoltások beadásának térítésével kapcsolatban arra is emlékeztettek, hogy a veszélyeztetettek például a 65 éven felüliek és a krónikus betegek minden évben ingyenesen megkaphatják a szezonális influenza-védőoltást.
Paller Judit országos tiszti főorvos szerdán jelentette be, hogy` nagyon hamar` a H1N1-vírus járványméretű jelenlétéről számolhatnak be Magyarországon.
Emellett felhívta a háziorvosok figyelmét arra, hogy az oltóanyag beszerezhető, és értesítsék azokat, akiknek mindenképpen ajánlott a vakcina beadása.
A rizikócsoportba tartozóknak mindenképpen ajánlják az oltást, így azoknak is, akik az előző szezonban is beoltatták magukat.forrás: mno.hu
2011-01-14 10:10:34
Juhász Éva
A traktoros meghalt, keresik a cserbenhagyót
Belehalt az elsodort és cserbenhagyott traktoros a sérüléseibe.
A rendőrség szemtanúkat keres.
2011. január 13. napján 17 óra 55 perc körüli időben Városföld lakott területén kívül, az 5-ös számú főút 99900 méterszelvényében ismeretlen személy az általa vezetett ismeretlen forgalmi rendszámú, gyártmányú és típusú járművel Városföld irányából Kiskunfélegyháza irányába közlekedve elsodorta az előzőleg közlekedési baleset miatt megrongálódott Belorus típusú mezőgazdasági vontató körül láthatósági mellény nélkül közlekedő 47 éves gyalogos férfit, majd megállás, segítségnyújtás és adatai hátrahagyása nélkül Kiskunfélegyháza irányába ismeretlen helyre távozott.
A baleset következtében a gyalogos, elsodort férfi 8 napon túl gyógyuló, súlyos sérüléseket szenvedett, később a kórházban elhalálozott.
A keresett gépjármű feltehetően egy 3.5 tonnás alacsony felépítésű, ponyvás kisméretű tehergépkocsi.
Kérik azok jelentkezését, akik az ismeretlen személyről, az általa vezetett járműről, valamint a baleset bekövetkezésének körülményeiről információval tudnak szolgálni.
Jelentkezni a Kecskeméti Rendőrkapitányság Közlekedésrendészeti Osztályán, a 76/ 484-684 -es telefonszámon vagy a rendőrség 107-es segélyhívó telefonszámán lehet.
2011-01-14 10:28:18
Juhász Éva
Tovább javították a gyógyvizes ellátás minőségét
A gyógyító munka mára nemcsak a gyógyszeres vagy egyéb diagnosztikai eljárások eredményeként válik hatékonnyá.
Vannak olyan segítő természeti kincsek is, mint a gyógyvíz, mellyel a szentesi kórház rendelkezik közölte Dr. Baráth Lajos, a Dr. Bugyi István kórház megbízott főigazgatója, akit a termálfürdő felújításairól kérdeztünk.
A kórház a 2007-es szerkezetátalakítás kapcsán rehabilitációs szakellátással bővült, illetve a reumatológiai, mozgásszervi szakrendelések gyógyvízzel is tudnak gyógyítani.
Tekintettel a nagyszámú betegre, kiemelt programja az intézménynek, hogy a gyógymedencés fürdőt a gyógyításban használja.
A fürdőben a sátortetőt meg kellett újítani, mely a várossal összefogva 4 millió forintból valósult meg.
Ezzel egy időben más munkálatok is történtek.
A kórház felújította a kompresszorokat, melyek a sátorba a meleg levegőt fújják, illetve a fenntartó Csongrád Megyei Önkormányzat támogatásával pályázati úton megújultak mintegy 800 ezer forintból a medencék, a vízköpők, melyhez a 20 százalékos önerőt Szentes Város Önkormányzata biztosította.
Emellett kisebb karbantartási munkálatok is történtek.
Mindezzel a kórház a gyógyvizes gyógyítás minőségét szerette volna tovább javítani, már csak azért is, mert ebben a fürdőben fürdőzni vágyók és gyógykezelésen résztvevők egyaránt vannak.
Megosztom!
|
2011-01-14 10:40:02
Juhász Éva
Megkezdődött a magyar EU-elnökség első informális tanácsülése pénteken Gödöllőn; a 27 tagállam Európa-ügyi miniszterei és államtitkárai egyebek között a soros magyar elnökségi félév programját vitatják meg.
2011-01-14 10:47:32
Juhász Éva
Bernáth: lesz segítség a fogyatékosok munkába állásához
Bár megszűnik a Rehabilitációs Alap, a fogyatékosok munkába állását segítő támogatások nem szűnnek meg - mondta a miniszteri biztos a Kossuth rádió műsorában.
Bár megszűnik a Rehabilitációs Alap, a fogyatékosok munkába állását segítő támogatások nem szűnnek meg - jelentette ki az MR1-Kossuth Rádió reggeli műsorában a fogyatékosságügyi miniszteri biztos.
Bernáth Ildikó szomorúnak nevezte, hogy a Magyarországon élő 400 ezer megváltozott munkaképességű ember közül csak mintegy 30-40 ezren dolgoznak.
Hozzátette: a közbeszerzési törvény módosításával egyebek között az a céljuk, hogy piacot szerezzenek a fogyatékossággal élők által készített termékeknek.forrás: mr1.hu
2011-01-14 11:24:46
Juhász Éva
Matolcsy: az Új Széchenyi Terv évi 5%-kal emeli meg a beruházás rátát
2011-01-14 11:45:00
Juhász Éva
KSH: 14,5 százalékkal nőtt az ipari termelés novemberben
2011-01-14 12:05:00
Juhász Éva
A bűnszervezet vádját igyekezett cáfolni Zuschlag János
A bűnszervezet vádját és az üzletszerű csalás minősítést igyekezett cáfolni Zuschlag János az utolsó szó jogán, az ellene és társai ellen folyó per fellebbviteli tárgyalásán pénteken a Szegedi Ítélőtáblán.
A tárgyalóterembe megbilincselve, két fegyőr vezetésével érkező egykori szocialista politikus azt hangsúlyozta, hogy nem bűnszervezetben, és nem a személyes haszonszerzés érdekében követték el a csalást.
A civil szervezetek elnökei nem tudtak a pályázatokról, egymás tevékenységéről, és soha nem is egyeztettek egymással közölte az elsőrendű vádlott.
" Az elmúlt húsz év minden bűnét, hibáját nem lehet rajtam számon kérni " mondta a tárgyalóterembe megbilincselve, két fegyőr vezetésével érkező egykori szocialista politikus.
Nem bűnszervezetben, és nem a személyes haszonszerzés érdekében követték el a csalást - hangsúlyozta az elsőrendű vádlott, aki a rá kiszabott nyolc és fél éves börtönbüntetést aránytalanul súlyosnak tartja.
Állítása szerint a civil szervezetek elnökei nem tudtak a pályázatokról, egymás tevékenységéről, és soha nem is egyeztettek egymással.
Zuschlag János azt mondta, csupán országgyűlési képviselőként adott utasításokat munkatársainak, korábbi személyi titkárának, a másodrendű vádlott Lados Istvánnak, illetve a negyedrendű vádlottnak, Őri Andrásnak.
Szavai szerint a lobbizásánál nem történt törvénytelen dolog, az ifjúsági pályázatok segítése a feladatai közé tartozott, erre politikai mandátuma volt.
Az apparátust soha nem befolyásolta, csupán politikusoktól kért segítséget, de ez szükségszerű volt, hiszen bizonyos kérdésekben politikai döntéseket kellett hozni fogalmazott a vádlott negyvenperces, részben papírról olvasott felszólalásában.forrás és teljes cikk: MTI
2011-01-14 12:35:00
Juhász Éva
Gyalogost sodort el egy autós Békéscsabán
Egy ittas és láthatósági mellény nélkül sétáló férfit gázolt el egy autós csütörtök kora este 17 óra körül Békéscsaba közelében.
Sötét ruhában, ittasan és láthatósági mellény nélkül sétált a 47-es számú főút szélén az a férfi, akit egy autós sodort el csütörtök kora este.
A férfi a baleset során súlyosan sérült.
A baleset körülményeit és a felelősség kérdését a Békés Megyei Rendőr-főkapitányság vizsgálja.forrás: webradio.hu
2011-01-14 12:41:36
promenad.hu
Január 30-ra elkészül a hármas blokk
Kooperációs értekezletet tartottak pénteken délelőtt Hódmezővásárhelyen, az Oldalkosár utcai bölcsődében, a bölcsőde bővítése és felújítása kapcsán zajló munkálatokról.
Az értekezleten jelen voltak: Fébert Andrea projektmenedzser, Nagy Sándorné, a Hódmezővásárhelyi Többcélú Kistérségi Társulás (HTKT) Kapcsolat Központ Egyesített Bölcsődei Intézmény Oldalkosár utcai intézetének vezetője, Mucsi László a Polgármesteri Hivatal Városfejlesztési és Üzemeltetési Irodájának vezetője, Termes-Kis Gábor, a Maczelka és Társa Kft. cégvezetője, Takács János a Maczelka és Társa Kft. építésvezetője, Dr. Szőllősi Béla műszaki ellenőr, Szilágyi Csaba gépészeti műszaki ellenőr és György Anikó az önkormányzat munkatársa.
A Hódmezővásárhelyi Többcélú Kistérségi Társulás (HTKT) 2009 év végén pályázatot nyújtott be az Új Magyarország Fejlesztési Terv Dél-alföldi regionális Operatív Program keretében, a HTKT Kapcsolat Központ Egyesített Bölcsődei Intézmény Oldalkosár utcai telephelyének felújítására és férőhelyeinek bővítésére.
A pályázat nyilvántartási száma: DAOP-4. 1.3 /B-09-2009-0005.
A beruházás összege 88 813 888 forint, melyből 79 932 500 forint az Európai Unió és a Magyar Állam által nyújtott támogatás összege, a Hódmezővásárhely Megyei Jogú Város Önkormányzata által biztosított önerő összege 8 881 388 forint.
A kivitelezés november 25-én indult, és március 31-e a befejezési határidő, viszont két foglalkoztató helyiség és a hozzátartozó vizesblokk átadása az építkezés jelenlegi állása alapján már január 30-án megvalósulhat, mely 28 gyereket érint derült ki a megbeszélésen.
Az értekezlet során szó volt a szennyvízelvezetésről, a jelenlévők tárgyalták a füstelvezetés kivitelezését, valamint szó esett a nyílászárókról is.
Az Oldalkosár utcai bölcsőde bővítési, felújítási munkálatai körülbelül félidejüknél tartanak tájékoztatta portálunkat Termes-Kis Gábor, a Maczelka és Társa Kft. cégvezetője.
A fő kőművesmunkák és építőmester munkák befejeződni látszanak, jelenleg a finom munkák, így az alagcsövezés, a villanyszerelés, gépészet, csempézés, burkolás.
A régi épületrész fölött egy vasbeton födém megerősítés készült, amire a tetőráépítés kerülhetett.
A szintráépítés tetején fémlemez fedés lesz, a súly miatt nagyon kicsi a tető lejtése, ebből fakadóan cserép nem is kerülhetne arra.
Az első építési szakasz január 30-ára befejeződik, így a bölcsőde egy része át is költözhet az új részbe tartanak mondta Termes-Kis Gábor.
Ezt követően folytatódnak a régi épületrészek felújítási munkálatai: a vizesblokkok felújítása és a tisztasági festés.
Erdős János
2011-01-14 12:46:34
Molnár Attila
December másodikától folyamatosan másodfokú belvízi készültség van érvényben Tömörkény községben.
Két helyen állandóan szivattyúznak, de több fronton folyik a további védekezés.
Az aktuális helyzetről Bánfi Sándor polgármester tájékoztatott a Rádió 7 Napraforgó magazinjában.
Első lépésként a belterületeken szivattyúztak: a szakemberekkel konzultálva alakult ki az álláspont, miszerint először a belterületekről kell kivezetni a veszélyes vizeket.
Ehhez minden segítséget megkaptak a tűzoltóságtól, katasztrófavédelemtől és a lakosságtól is mondta el a polgármester.
Hozzátette: meg kellett értetni az emberekkel, hogy nem szabad hirtelen kiszivattyúzni az összes vizet, mert azzal hosszú távon még több kárt teszünk az épületekben.
Sok helyütt szivattyúztak, építettek csatornát is és árkot tisztítottak, de volt, ahol homokzsákoztak, a lakosság pedig kisebb búvárszivattyúval vett részt a munkákban.
Belterületen 10-12 mentesítés volt, viszont nem tudni, milyen állapotban vannak az házak falai.
15-20 ingatlan van veszélyben a külterületen, ezek mentése van most folyamatban, de azok jó része nem lakóház.
A lakóépületek után a gazdasági épületek következnek, de arra nem látni esélyt, hogy a fóliák, földek vízelvezetését meg lehetne oldani.
Ha több csapadék nem lesz, akkor van esély a helyzet javulására, a falu két helyszínén folyamatosan, másik három helyen időszakosan szivattyúznak most is.
A tanyán élők ellátása is nehézségekbe ütközik egyre többen igénylik a szociális étkeztetést a külterületen is.
11 órától kezdik az ebéd kiszállítását, de az időjárástól, útviszonyoktól függően fél kettő-két óra, mire mindenhova eljut az étel.
Bánfi Sándor elmondta: Illés Zoltán államtitkár egy körlevélben kérte a vízügyi társaságokat, hogy mérjék fel az önkormányzatok és az illetékességi területükön lévő vízelvezetőket, ezek megtörténtek.
A fő elvezető csatornákat a Csongrád és Környéke Vízgazdálkodási Társulat a jövő héten kikotorja, az ATIKÖVIZIG pedig már meg is kezdte a kezelésében lévő vízelvezető cserjézését.
Az új közmunkaprogram keretében sajnos csak négy órás munkarendben lehet foglalkoztatni, így nehéz a munkaszervezés is.
Jelenleg 16 közmunkást foglalkoztatnak a faluban, ök mindannyian a belvízi védekezésben vesznek részt.
A község vezetője hangsúlyozta: továbbra sem mondanak le róla, hogy a teljes árokrendszert felújítsák akár önerőből is, de meglátása és reménye szerint erre lesznek kiírások a jövőben.
Az egyéb feladatokról elmondta: a szerződések felülvizsgálata folyik, úgy tűnik, több előnytelen szolgáltatási szerződést kell módosítani vagy felbontani.
Példaként említette az állati hulla elhelyezésének költségességét.
Ez ügyben a megyei fő állatorvossal és a vásárhelyi ATEV céggel is tárgyalt, úgy tűnik, jelentősen olcsóbb lesz.
Sajnos a hulladékszállítás díját emelni kellett néhány százalékkal a költségek emelkedése miatt.
Az egyház pályázott, és 60 millió forintból felújítja a templomot ez már megkezdődött.
Most a régi vakolatot verik le, azt követően lesz látható, hogy milyen további beavatkozásokra lesz szükség, illetve mire futja majd.
Az oktatás, egészségügy, közigazgatás, a község működése első rendű prioritást élvez, de lehetőség szerint a falu fejlődéséhez megfelelő pályázati lehetőségeket ki szeretnék használni.
Hozzáfűzte: a költségvetésből egyelőre annyi látszik, hogy szűkebb lesz, mint tavaly.
Megszorításokra vélhetően nem lesz szükség, de jobb most januárban óvatosnak lenni, mint decemberben sajnálkozni fogalmazott.
2011-01-14 13:52:06
Kokovai Péter
Nem mindegy, hogy milyen betűtípussal készülnek a tankönyvek
Kutatók azt vizsgálták, hogy az egyes betűtípusok és a tanulási hatékonyság között van -e valamilyen összefüggés.
Az eredmény meglepő: nem érdemes száműzni a Comic Sansot a tankönyvekből.
A Princeton Egyetem egyik hallgatója, Connor Diemand-Yauman és konzulense, Daniel Oppenheimer azt kutatták, hogy milyen befolyással vannak a betűtípusok a tanulásra.
Eredményeiket a Cognition nevű szaklapban publikálták.
Azt gondolhatnánk, hogy ha könnyű megtanulni egy információt, könnyebben meg is jegyezzük.
Több korábbi kutatás is igazolta azonban, hogy ha kicsit küszködni kell tanulás közben meg kell érteni egy szakszöveget, esetleg gyakorolni, jobban rögzül az információ.
Diemand-Yaumanék ebből kiindulva vizsgálták meg, mi történik akkor, ha a megtanulandó szöveg a gyakran használtaknál nehezebben olvashatóbetűtípusokkal van írva.
A kutatók először 28 önkéntessel végeztek el egy kísérletet: három kitalált földönkívüli faj nevét és hét-hét fizikai jellemzőjét nyomtatták papírra, fajonként más betűtípussal: a könnyen olvasható Ariallal, valamint a nehezebben olvasható Comic Sans MS és Bodini MT betűtípusokkal.
Az önkéntesek másfél percet kaptak arra, hogy memorizálják az egyes fajokhoz tartozó jellemzőket.
Ezután a kutatók negyedórára elvonták az alanyok figyelmét, majd kikérdezték a` tananyagot`.
Az önkéntesek mérhetően jobban idézték fel a Comic Sans betűtípussal írt szöveget, mint az Ariallal írtat: előbbit átlagosan 86,5, utóbbit 72,8 százalékos pontossággal.
Forrás és teljes cikk az Index.hu-n
2011-01-14 14:10:37
Martonosi János
Kútat fúrnak Mórahalmon
Mórahalom szívében a Szegedi út 18. szám alatti önkormányzati tulajdonú területen a már meglévő, gyógyvízminősítéssel rendelkező Termál Panzió előtti B-13-as kút tartalék kútjának fúrási munkálatai kezdődtek el január 10-e után.
A készülő termálkút 660 méter mély, vizének hőmérséklete 40 Celsius-fok körüli és mintegy 500 liter per perc víz kibocsátására képes.
A beruházás a Szent Erzsébet Mórahalmi Gyógyfürdő bővítésére kiírt 880 millió forint összköltségű pályázat keretében valósult meg.
Az 1960-ban fúrt B-13-as termálkút a mai napig elegendő vízzel látja el a fürdőt.
Azonban ami mégis indokolttá tette a tartalék kút fúrását az a fürdő bővítéssel járó folyamatosan növekvő vízhasználat illetve az, hogy egy esetleges meghibásodás esetén a helyreállító munkálatok elvégzésére alkalmas fúróberendezés mérete miatt nem biztos, hogy elférne a Termál Panzió előtt.
A kivitelezési munkálatok várhatóan egy hónapig tartanak.
A távvezeték rendszer, a kútgépészet és a gáztalanító rendszer csak ezután kerülnek kialakításra.
A gáztalanítást egy gáztalanító kút fogja végezni, majd egy 130-160 méter hosszú csővezetékkel fog a gáztalanított víz a fürdőbe kerülni.
A gyógyvíznek számtalan jótékony hatása ismert, alkalmas például izületi és reumatikus problémák, műtét utáni rehabilitációra, nőgyógyászati panaszok, bőrbetegségek kezelésére, de ivó-, és fürdőkúrának is kitűnő.
Forrás: Móranet TV
2011-01-14 14:16:02
Martonosi János
Hüvös László kiszámítható és stabil támogatást ígér a kluboknak
Szeged város kiemelten támogatott élcsapatai 2011-ben is számíthatnak a stabil önkormányzati háttérre, a költségvetésben biztosítják számukra a szükséges forrásokat jelentette be a pénteki egyeztető megbeszélést követően Hüvös László (Fidesz).
A sportért is felelős humán közszolgáltatási tanácsnok jelezte: a Szedeák önkormányzati támogatását a női kosarasokéval megegyező összegűre szándékoznak emelni.
Szeged város önkormányzatának jelenleg kilenc sportklubbal, szakosztállyal van érvényben kiemelt finanszírozási szerződése.
Közülük háromé (KITE-Szeged férfi labdarúgás, Tisza Volán SC férfi labdarúgás, HPQ Szeged férfi röplabda) még hosszabb távra szól, haté viszont idén jár le, illetve módosítás előtt áll.
Ők vettek részt egyeztetésen pénteken Hüvös László humán közszolgáltatási tanácsnokkal és Mihálffy Bélával (Fidesz), a sportbizottság alelnökével.
A Pick Szeged férfi kézilabdásait Kővári Árpád és Mezei Richárd, a Mediteam Szeged női kosarasait Domokos Mihály, a Dél-Konstrukt SZTE-Szedeák férfi kosarasait Bonifert Domonkos, a Szeged Beton férfi vízilabdásait Körvélyessy Péter, az EDF Démász Szeged vízisportosait Petrovics Kálmán, míg a tekéseket Karsai Ferenc képviselte.
A megbeszélést követő sajtótájékoztatón a tanácsnok elmondta: rendkívül fontosnak tartja a csapatok kiegyensúlyozott működését, ezért a költségvetés elfogadásakor tekintettel lesznek arra, hogy a június 30-án lejáró szerződésnek megfelelő összeg a második félévre is rendelkezésre álljon számukra.
Azt követően ismét hosszú távú szerződést kívánnak kötni a helyi sportélet meghatározó szereplőivel.
Jelezte ugyanakkor: ha a sporttörvény módosítása kapcsán a látványsportok finanszírozása megváltozik, akkor egyeztetéseket tart szükségesnek az önkormányzati szerepvállalást illetően.
Hüvös elárulta: terveik szerint az idei esztendőben a Szedeák finanszírozását korrigálják: az NB I/A-ban szereplő férfi kosarasok ugyancsak élvonalbeli hölgytársaikkal megegyező összegre (mintegy 27 millió forint) számíthatnak majd.
A pénteki fórumon szó esett Szeged város sportkoncepciójáról is, melynek vitairatát a sportbizottság megbízásából a humán közszolgáltatási tanácsnok készíti elő 2011. június 30-áig.
" A sportkoncepció annyit ér majd, amennyit a sport profitálni tud belőle.
Lényeges, hogy az élcsapatok találják meg benne számításukat, illetve beépítsük ebbe a klubok utánpótlás-nevelési tapasztalatait is.
Ma már számos javaslat, észrevétel hangzott el, az előzetes anyagot ezt követően az egyesületi vezetők is megkapják, s véleményezhetik.
Egyik fontos szándékunk az iskolai sportélet fellendítése, ki akarjuk dolgozni annak rendszerét, hogy az oktatási intézmények is bekapcsolódjanak a sportlétesítmények használatába` fogalmazott a fideszes politikus.
Forrás: szegedma
2011-01-14 14:18:29
Martonosi János
A kétharmad adta politikai stabilitás versenyelőny
2011-01-14 14:18:37
Molnár Attila
Ha egy fal megindult, azt jobb lebontani
Sokan állnak kétségbeesve, és nézegetik a házfalat, mit tett a víz, mit lehet tenni...
Márkus Rudolf szerint nem csak a jelenlegi belvíz számlájára írható a probléma.
Hogy hány épület van ténylegesen veszélyben, nehéz megmondani, mert a múlt heti fagyok még megakadályozták, hogy meginduljon a víz.
Az igazi károk nem akkor keletkeznek, amikor a fal felázik, hanem amikor elkezd kiengedni és a víz távozni ilyenkor rogynak meg a régi alapok.
Márkus Rudolf, a Kisteleki Önkormányzat építési előadója kollégájával hetente több házat néz meg.
Ilyenkor felmérik, megállapítják, hogy milyen mértékben károsodott a szerkezet, és szükség esetén bontási kötelezettséget adnak ki.
Nem biztos, hogy az egész épületet bontásra kell ítélni, lehet, hogy csak egy-két falról van szó, de ha feltételezzük, hogy az épület egésze azonos technológiával épült, akkor körbe kell vizsgálni az egész épületet, további szerkezeti sérüléseket keresve tanácsolta a szakember.
Az építési előadó elmondta: ha egy fal megroggyan, először is a födémet alá kell dúcolni, de a falat is meg kell támasztani, hogy ki ne dőljön.
Aztán ha egy fal már megindult, a legjobb azt lebontani és újra építeni.
Hozzátette: sajnos az alap nélküli, alacsonyan fekvő házak most mind veszélyben vannak, és ennek nem csak a mostani belvíz az okozója.
Ezek régen épültek, és negyven évig viszonylag kevés volt a csapadék, nem volt gond, de az utóbbi 15 évben ez a harmadik komoly belvíz és minél többször megszívja magát egy fal vízzel, majd kiszárad, annál gyengébb a szerkezete.
Lehet azt mondani, hogy a most düledező házak anyaga mostanra fáradt el.
Amelyik házat 2000-ben aláfalaztak, alászigeteltek, vagy terméskő alapra épültek és alászigetelték, azzal most nincs gond, még ha vályog is ez látható.
Egy nagyon fontos: valahogyan el kell érni, hogy a falazat ne ázzon fel, és le.
Ehhez alul szigetelés, felül jó tető, körben pedig a víz elvezetése szükséges.
2011-01-14 14:27:04
promenad.hu
Jó idő esetén nem üzemel a jégpálya
Abban az esetben, ha a külső hőmérséklet az időjárás miatt plusz 5-6 fok fölé emelkedik, akkor a jégpálya üzemeltetése leállításra kerül Hódmezővásárhelyen.
Abban az esetben, ha a külső hőmérséklet az időjárás miatt plusz 5-6 fok fölé emelkedik, akkor a jégpálya üzemeltetése leállításra kerül, ugyanis a kompresszor nem tudja biztosítani a jég megfelelő hőmérsékletét, így az megolvad tájékoztatta portálunkat Magyar József, a Városellátó Nonprofit Kft. ügyvezető igazgatója.
A jégpálya a külső hőmérséklet nulla fok alá kerüléséig nem kerül újra üzembe helyezésre.
Az időjárás előrejelzés alapján a jövőhét végére várható ismét téli hőmérséklet, amennyiben ez bekövetkezik, a jégpálya újra működni fog.
A jégpálya a megfelelő időjárási körülmények esetén február 28-áig fog üzemelni, elbontása pedig március 15-ére történik meg, mondta az ügyvezető igazgató.
Erdős János
2011-01-14 14:27:15
Martonosi János
Tavaly 4,9 százalék volt az éves infláció
A fogyasztói árak 2010-ben átlagosan 4,9 százalékkal emelkedtek, decemberben 4,7 százalékkal voltak magasabbak, mint 2009 decemberében és 0,4 százalékkal nőttek az egy hónappal korábbihoz képest - közölte a Központi Statisztikai Hivatal.
Az elemzők decemberre 4,4 százalékos inflációt vártak év/év alapon, míg az éves átlagos mutatóra 4,9 százalékot prognosztizáltak.
A havi élelmiszerárak 0,6 százalékos és az üzemanyagárak 4,3 százalékos növekedésével magyarázható a vártnál nagyobb, 4,7 százalékos december/decemberi infláció - mondta Minary Borbála a KSH főosztályvezetője.
Egy év alatt az élelmiszerek 6,7 százalékkal drágultak főleg az idényáras élelmiszerek 34,2 százalékos, közte a burgonya 86,1 százalékos és a friss zöldségek 29,4 százalékos áremelkedése miatt.
Ugyanakkor az étolajért is 30,2 százalékkal többet kellett fizetni.
Az üzemanyagért 20,1 százalékkal kellett többet fizetni tavaly decemberen, mint egy évvel azelőtt.
A nyugdíjas fogyasztói kosárra számított tavalyi éves átlagos áremelkedés 4,5 százalék, decemberben a 12 havi index 105,1 százalék volt.
A fogyasztói árak 2009-ben átlagosan 4,2 százalékkal emelkedtek, decemberben 5,6 százalékkal voltak magasabbak, mint 2008 decemberében és nem változtak 2009 novemberéhez képest.
Forrás: MR
2011-01-14 14:35:38
Martonosi János
Szélsőséges, rekordokkal tűzdelt - így lehetne röviden összefoglalni 2010 történéseit.
Az Időkép.hu csapata azonban egy részletes összefoglalót is készített.
Mozgalmasan indult a 2010-es év, hiszen január elején rögtön egy keveredési zóna alakult ki hazánk felett: délen sokfelé ónos esőt, másutt havazást hozva magával.
Ez rontotta az ár- és belvíz helyzetet is, még a légi közlekedésben is problémákat okozott.
A hónap végén aztán egy több középpontú ciklonrendszer hosszan elnyúló, hullámzó hidegfrontja piros hóriasztást` eredményezett`: Nógrádban helyenként 40-50 cm friss hó hullott.
Ferihegyet több órára lezárták, nem jártak az elővárosi vonatok, a jég zajlott a Dunán, hóátfúvások nehezítették a közlekedést.
Borsod-Abaúj-Zemplén megyében több település is megközelíthetetlenné vált.
Február sem az unalmasságáról volt híres: rögtön a hónap elején egy mediterrán ciklon okozott országos havazást, valamint újabb piros hóriasztást; az időnként megerősödő légmozgás hófúvásokat eredményezett.
Somogyban még a föld is megremegett: 2.9-es magnitúdójú földrengés rázta meg Somogyjád-Várda térségét.
Pár nappal később megismétlődött a szokásos forgatókönyv: a Dunántúl járhatatlanná vált a friss hó és hótorlaszok miatt, míg keleten ónos eső hullott, majd olvadás kezdődött.
A hónap vége csillagászati meglepetéseket rejtett: február 28-án 23 óra 25 perckor fényes tűzgömb robbant Magyarország keleti vidékei fölött.
Átmeneti enyhüléssel ugyan naptárilag beköszöntött a tavasz, ám március elején egyre fagyosabb, sarkvidéki eredetű levegő árasztotta el a Kárpát-medencét.
A nemzetközi nőnapot követően így újabb havazás kezdődött, visszatértek a télies hőmérsékletek, nemzeti ünnepünkön az ország nagy részét még hó borította; ám a néphit szerint a jó időét felelős Sándor, József, Benedek valóban meghozta a meleget.
A hónap vége felé pedig megjelentek az első zivatarok, egy gyorsan mozgó hidegfrontból a Dunántúlon még jégesőket is jelentettek.
Április rendkívül mozgalmas, frontokkal, ciklonokkal és összességében többfelé jelentős esővel tarkított időt hozott, ám a sok felhő ellenére nagyjából az átlagos körül alakultak a hőmérsékletek.
Egy-egy ciklonban 2-3 nap alatt 20-50 mm-t elérő csapadékösszegeket mérhetünk, az ország egyes pontjain a sokévi átlag mintegy 3-4-szerese esett.
Egy hidegfront átvonulása nyomán 14-én Győrben Észlelőink elcsípték az év első tubáját, melyet természetesen lencsevégre kaptak.
Nem mehetünk el szó nélkül az izlandi Eyjafjallajökull vulkán kitörése mellett, a levegőbe került nagy mennyiségű vulkáni hamu ugyanis Európa jelentés részén megbénította a légi közlekedést.
Hazánkba a hamufelhő 19-én érkezett és nálunk is átmeneti légtérzárat rendeltek el a hatóságok.
Az idény első nyári napja végül 25-én lett meg, ekkor 23-26 °C közé melegedett a levegő.
Májusban ritkán tapasztalt csapadékos és megszokottól hűvösebb időben volt részünk.
Az előző hónap végén kiépült anticiklon helyét fokozatosan ciklonális hatások vették át.
Az első dekádban tehát többször és több helyen volt zápor, zivatar.
A zivatarokat lokálisan jégeső és felhőszakadás kísérte, sőt az idő előrehaladtával még labilisabbá vált a levegő, ezért a hevesebb zivatarokban délen-délkeleten dió nagyságú jég is előfordult, sőt tubát is láthattunk.
15-e és 19-e között a Yolanda névre keresztelt mediterrán ciklon hatásaként kimondottan hideg, esős és erősen szeles időt élhetünk át, 17-én a Kab- hegyen 162 km/h-ás lökéssel megdőlt az addig mért legnagyobb széllökés, Sellyén pedig az aznapi csapadékrekord született, 24 óra alatt 98,6 mm esett.
Először csak a határon kívül Zomboron illetve Nagyfalván, a hónap harmadik harmadjában viszont már hazánkban megfigyelhettünk tornádót; 24-én Környén valamint 30-án Pétfürdőn és Dégen.
Május legutolsó napján az Országos Meteorológiai Szolgálat egy újabb ciklon átvonulása miatt két napon keresztül piros riasztást rendelt el, ennek értelében 12 óra alatt 50 mm-t meghaladó esőt várhattunk.
Júniusban tovább folytatódtak az özönvízszerű esőzések, mintegy két héten keresztül a tűzoltók, polgárőrök, katonák és önkéntesek megfeszített munkát vívtak az egyre nagyobb méretet öltő ár-és belvíz ellen.
A legkritikusabb a helyzet az északi- északkeleti megyékben volt, itt a megáradt patakok és folyók miatt településeket illetve településrészeket kellett kitelepíteni; házak váltak lakhatatlanná vagy dőltek össze.
A Dunán is árhullám vonult végig, homokzsákokkal próbálták menteni a menthetőt.
A hónap második felében sem nyugodott meg időjárásunk; a magasba törő zivatarcellákat heves esőzések, szélvihar és 2 cm-t meghaladó jég kísérte.
18-án Mezőhegyesen egy rendkívül erős zivatar söpört végig; a viharos lökések és nagyméretű jég percek alatt 400 ingatlanban tett kárt és több ember szenvedett súlyos sérüléseket.
21-én és 22-én egy újabb mediterrán ciklon miatt országszerte jelentős eső esett, délen bőven 50 mm-t meghaladó mennyiséget mértek, a szél pedig viharossá fokozódott.
Csupán a hónap végére tért vissza normális` kerékvágásba` időjárásunk, ekkor anticiklon épült ki felettünk és napról-napra több helyen kúszott fel a hőmérő higanyszála 30 °C fölé.
Júliusban végre valamennyivel szárazabb, naposabb és melegebb időszak köszöntött be, bár esőből, zivatarokból nem szenvedtünk hiányt.
A kezdeti magassági hideg légörvényes időszakot követően mintegy bő tíz napon át anticiklon határozta meg a Kárpát-medence időjárását.
Ennek következtében Afrika irányából meleg és száraz légtömegek érkeztek térségünkbe, a megnövekvő gomolyfelhőzetből mindössze helyenként fordultak elő hűsítő záporok, zivatarok.
A sok napsütés hatására vörös színű hőségriasztás lépett életbe, a napi középhőmérséklet meghaladta a 27 °C -ot.
A 18-ai gyenge hidegfrontot követően 24-én érkezett egy erősebb lehűlést hozó léghullám, 26-tól pedig egy hideg légörvény miatt alakulhattak zivatarok, sőt tubák.
Augusztus valamennyivel melegebb és csapadékosabb időt hozott a szokásosnál csupán az utolsó napokban volt több fokkal hűvösebb.
6 hidegfront vonult át országunkon melyek közül többet is igen heves zivatarok követtek.
Az egyik emlékezetes hideg léghullám 5-én érkezett squall line kíséretében, másnap helyenként éjszakai sötétségre ébredhettünk.
A labilis levegőben 6-án több hullámban alakultak zivatarok, az egyik szupercella miatt az OMSz piros zivatarfigyelmeztetést adott ki.
Ezen a napon az Időkép látogatottsági rekordot könyvelhetett el, közel 340.000 egyedi látogató kereste fel a honlapot és mindeközben több, mint 4.000.000 oldalletöltés történt.
13-án egy újabb konvektív napban volt részünk, a zivatarlánc becsléseink szerint mintegy 300 km hosszan nyúlt el és soha nem látott számú, több, mint 100.000 villámot produkált egyetlen óra leforgása alatt.
15-én és 16-án Egernél, Diósjenőnél, Mezőkövesdnél és Hidasnémetinél is egy-egy tornádót figyelhettünk meg, sőt egy nappal korábban a beszámolók szerint az Őrségben található Velemérben is tornádó pusztított.
A 27-ei évszakváltó hidegfrontot követően országszerte jelentősen visszaesett a hőmérséklet, sőt 31-én egy ciklon hátoldalán Ausztriában már havazott.
Szeptember ismét a csapadékról szólt több ciklon és frontrendszer érintette hazánkat, a sok felhő következtében a hőmérsékletek elmaradtak az átlagostól.
Az augusztus végén érkezett ciklon több napon keresztül érzékeltette hatását; a hűvös hajnalokat mérsékelt nappali felmelegedés követte.
10-től aztán még csapadékosabbra fordult időjárásunk, több napon keresztül egy sekély ciklon tekergett felettünk.
A sok eső miatt másod illetve harmadfokú belvízvédelmi készültség lépett érvénybe, pincék kerültek víz alá.
A soron következő mediterrán ciklonra sem kellett sokat várnunk, 16-tól újabb jelentős mennyiségű eső öntözte országunkat, a Dunántúlon 50 mm-nél is több esett.
Ezt követően végre megérkezett a vénasszonyok nyara, egy héten keresztül sok napsütést, reggelente pára-és ködfoltokat tapasztalhattunk.
26-án újabb időjárás romlás vette kezdetét, egy hullámzó frontrendszer ciklonjának hátoldalán hideg levegő árasztotta el a Kárpát-medencét, a hónap legvégére megjelentek a talajmenti fagyok.
A sok eső megáradtak a patakok, folyók, nőtt a belvízzel elöntött területek nagysága.
Október az ország jelentős részén az elmúlt évek átlagához viszonyítva szárazabban és hűvösebben telt.
A hónap közepéig egy magas nyomású légköri képződményben helyezkedett el hazánk, ezért több órára kisütött a Nap, éjjelente pára-és ködfoltok képződtek és hajnalra erősen lehűlt a levegő; csupán 5-én és 6-án érintett egy nedves légtömeg, ekkor több helyen 20 mm-nél is több eső esett.
4-én Veszprém megyénket természeti katasztrófa érte; Ajka határában egy gátszakadás következtében 1.000.000 m3 mennyiségű vörösiszap hömpölygött keresztül több településen, a veszélyes ipari melléktermék több száz házat árasztott el, 9 ember vesztette életét.
Október második fele aztán változékonyabban alakult; esők, záporok alakultak ki, sőt a 21-én áthaladó markáns hidegfront mögött a magasabb hegyekben itt-ott hózáporok is voltak.
25-én és 26-án egy ciklon felhős, borús időt okozott, sokfelé esett eső, az érkező hideg levegőben a Mátrában havazott.
A ciklon mögött kiderült az égbolt, 27-re virradóra országszerte fagyott.
November a sokáig tartó délnyugati áramlásnak köszönhetően a szokásosnál melegebbet hozott, a keleti térség kivételével nagyjából átlagos mennyiségű csapadék hullott.
7-ig száraz, igen enyhe levegő alakította időjárásunkat, a nappali csúcshőmérsékletek helyenként még a 20 °C -ot is átlépték.
Átmenetileg 8-a és 12-e között változékonyabbá vált időjárásunk, Izlandnál ugyanis két viharciklon (Becky és Carmen) is kimélyült és ezek előterében már nedves légtömegek érkeztek hozzánk, sokfelé esett eső helyenként jelentős mennyiségben.
Ezután néhány nap erejéig ismét élvezhettünk a Nap langyos melegét, a délutáni órákra 20 °C közelébe emelkedtek a hőmérsékletek.
18-tól aztán fordulatot vett időjárásunk, először egy ciklonrendszer hidegfrontja, majd 22-én egy mediterrán ciklon vonult át felettünk; a korábbinál jóval hűvösebb, sarkvidéki eredetű légtömegek árasztották el a Kárpát-medencét.
A hónap utolsó napjaira beköszöntött a tél, újabb két mediterrán ciklon haladt át felettünk sokfelé okozva csapadékot; a keleti és déli részeken zömmel eső esett, de északon és nyugaton havazott, igazi télies körülmények alakultak ki.
December szélsőségesen alakult, a havi átlaghőmérsékletek több fokkal elmaradtak a sokéves átlagtól és különösen a keleti országrészben esett jelentős, 100 mm-t is meghaladó csapadék.
Mediterrán ciklon kimondottan csapadékos napokat hozott a hónap elején; nyugaton és északon zömmel hó hullott, másutt azonban havas eső, ónos eső és eső volt a jellemző.
A sok csapadék miatt többfelé egyre nagyobb méretet öltött a belvíz.
A télből egy-két nap alatt tavasz kerekedett, Sellyén 7-én 30 éves melegrekord dőlt meg, 18,5 °C -ig kúszott fel a hőmérő higanyszála.
9-én az évszakváltó hidegfront viharossá fokozódó széllel söpört át hazánkon, a Kab- hegyen 172 km/h-ás, rekord széllökést regisztráltak.
A tél a következő 10 napban nem engedett szorításából.
Először egy magassági hidegörvény miatt volt többfelé hószállingózás, gyenge havazás, majd 18-án egy újabb gyors mozgású mediterrán ciklon érkezett, sokfelé 10 cm-t meghaladó hó hullott, sőt délnyugaton helyenként 40 cm vastagságúvá hízott a hóréteg, a megerősödő szél hófúvással járt.
19-én reggelre Martonvásáron -23,7 °C -ig hűlt a levegő.
A hideget átmenetileg meleg követte, Szentestére elolvadt a hó, sőt 24-én az abszolút csúcshőmérséklet Sellyén 17,2 °C volt.
Mindezek ellenére mégis fehér lett a karácsony, hiszen a sokadik mediterrán ciklon nyomán 26-án keleten vastag hótakaró réteg alakult ki.
Az év utolsó napjaira megnyugodott a légkör, anticiklon épült ki, többfelé borongós, párás vagy ködös maradt a levegő, de eleinte a derült és hóval borított területeken éjjelente zord hidegben lehetett részünk.
Forrás: baon
2011-01-14 14:37:03
Martonosi János
Rendőrkézen a devecseri tolvajok
Összesen tíz eset kapcsán indult nyomozás három devecseri lakos ellen, akiket az iszapkatasztrófa helyszínén elkövetett lopásokkal gyanúsítanak; egyikük, más bűncselekmény miatt, november közepe óta előzetes letartóztatásban van.
A három gyanúsított a legfiatalabb 13 éves kisgépeket, kézi szerszámokat, kerékpárokat tulajdonított el a tavaly október eleji katasztrófában megsérült, lakatlanná vált házakból tájékoztatott a Veszprém Megyei Rendőr-főkapitányság szóvivője.
Frankó Marianna elmondta, hogy a rendőrség a 13 éves devecseri gyermek mellett egy 18 éves helyi fiatalt gyanúsít azzal, hogy a vörösiszap- ömlésben megsérült autókból CD lejátszókat, rádiókat, pótkereket és égőkészletet vittek el.
A házkutatás során összesen tizenöt iszappal szennyezett autó indítókulcsát találták meg a kiskorú elkövetőnél.
A szóvivő tájékoztatása szerint egy devecseri lakos szilveszterkor tett feljelentést, hogy a házából nyílászárókat loptak el, amellyel mintegy 400 ezer forintos kárt okoztak neki.
A két fiatal vallomása szerint az elhagyott vörösiszapos házakba velük tartott egy harmadik személy is.
Mint kiderült, a középkorú helyi férfi november 21-e óta előzetes letartóztatásban van más bűncselekmény miatt mondta Frankó Marianna.
A nyomozás jelenlegi adatai szerint az előzetesben lévő férfi más bűncselekmények elkövetésével is gyanúsítható.
Forrás: MTI
2011-01-14 14:39:57
Martonosi János
Két fiatal három éve stoppal tette meg a Budapest-Bamako raliútvonalat.
Most ismét nagy dobásra készülnek: ezer biciklit juttatnak el Afrikába.
Megint esztelen küldetésbe kezdett Kecskeméti Zoltán és Fónagy Ádám.
A két fiatal azzal vált ismertté, hogy 2088-ban stoppal tette meg a Budapest-Bamako útvonalat a hivatalos ralival egy időben.
Maguk hozta szabály szerint a versenyautókat vagy a kísérő karavánt nem használhatták, kizárólag a helyiek segítségét vehették igénybe.
13 nap alatt értek célba, egy nappal korábban, mint a rali mezőnye.
` Kalandos volt, a januári télből indultunk, de Spanyolországban már tavasz volt, érett a narancs.
Mauritániában elfogyott a készpénzünk, ATM- automata pedig sehol: választhattunk: nekivágunk -e így a sivatagnak vagy visszafordulunk.
Kockáztattunk és sikerült: a helyi emberek fuvaroztak minket, etettek-itattak.
Mindenhol akadt pártfogónk.
` Zoltánék nagy kalandorok, a pekingi olimpiát is célba vették és bár a rendezvényig végül nem jutottak el, a kínai határig igen szintén stoppal, másfél hónap alatt, kilenc országon keresztül...
Most azonban úgy gondolták, már nem csak saját szórakoztatásukra utaznak: adnak is valamit azoknak, akik eddig nekik segítettek Ez egyébként egy egyre népszerűbb filozófiai irányzat, mely azt tartja, ne turistaként zsákmányoljuk ki a helyieket, utazzunk kölcsönösségi alapon.
Zoltán ezt úgy mondja: azért, hogy` a karmaszámlánk kiegyenlítődjön`.
` Hallottuk, hogy egy segélyszervezet szamarakat adományozott afrikai falvak lakóinak.
Így könnyebben el tudtak menni a kúthoz, több vizet hozhattak, jobb lett a termés.
Az ottaniak fokozatosan gyarapodtak: egy idő után már állatokat vettek és eladásra is termeltek.
Mindez egy kis segítséggel kezdődött.
`` Ott egészen mást jelent a szegénység, mint nálunk.
Amikor náluk jártunk, a gyerekek azért is felkapaszkodtak a kocsira, hogy az üres műanyag kólásüveget nekik adjuk.
Számukra minden érték nekik és a tárgyakat nagyon kreatívan használják fel.
Nem valószínű, hogy túrázni mennek majd a biciklikkel, inkább munkára használják, de lehet a régi vázakból akár áramgenerátor vagy varrógép is, ami biztosítja majd egy család jövedelmét.
` Zoltán úgy tervezi, alkatrészt is visznek ki, amennyit tudnak, de ha ott valaki megtanulja szervizelni a járgányokat, az is előrelépés: munkát teremt.
A gyűjtés ismerősökön keresztül, baráti társaságokban, közösségi portálokon szerveződött.
Magánemberek hozták el régi kerékpárjaikat, cégek ajánlották fel a felesleges raktárkészletet és olyan is volt, aki raktárral vagy a munkaerejével segített: fiúk és lányok javították a gépeket bulis` szerelőhétvégeken`.
Már nyolcszáz körüli bicikli áll a csepeli raktárban és megvan az a Maliban működő segélyszervezet is, aki a szétosztásban segít majd.
Már csak a pár ezer kilométernyi távolságot kéne áthidalni...
` Nehezen tudnánk kifizetni a közel egymilliós szállítási költséget, ezért próbálunk olyan szállítmányozót találni, aki adományként ajánlja fel a kiutaztatást vagy csak kedvezményes díjat számol fel.
` Sürget az idő, hiszen január 15-én startol a Bamako Rally, az egyre növekvő biciklis támogató csapat pedig szeretne ott lenni a nagy pillanatnál.
` Még egy kicsit minden bizonytalan, de már jobb a helyzet, mint korábban` reménykedik Zoli, aki tervez még egy támogató bulit (stand-up comedyvel, indie zenekarokkal és elektrós dj-jszakával).
` Knt, Maliban már várnak minket: Egy angol nő és az alapítványa, amely már húsz éve tevékenyednek Diemma környékén.
Ja és kaptunk repjegyekre is ígéretet az Airlines Brusseltől mosolyog a fiatal srác, aki nem titkolja, a motivációk között az is szerepelt, hogy visszatérhessen Afrikába.
Forrás: baon
2011-01-14 14:54:40
Martonosi János
Az ICF-elnök szerint Szeged nagyszerű házigazda lesz
A Nemzetközi Kajak-Kenu Szövetség (ICF) spanyol elnöke szerint Szeged nagyszerű helyszíne lesz az olimpiai kvalifikációs világbajnokságnak.
José Perurena López abból az alkalomból nyilatkozott, hogy elindult az augusztusi viadal angol nyelvű honlapja.
" Az idei az egész sportág számára kiemelkedő fontosságú év lesz.
A gyorsasági és a szlalom szakágban is olimpiai kvalifikációs világbajnokságot rendezünk, minden versenyző ezekre a viadalokra koncentrál, hiszen a londoni olimpia szempontjából is kulcsfontosságú eseményekről van szó.
Biztos vagyok benne, hogy augusztus végén egész Magyarország Szegedre figyel majd, és hatalmas érdeklődés kíséri a vb-t` mondta a sportvezető a viadal honlapján.
Perurena López emlékeztetett, hogy eredetileg nem Szeged lett volna a 2011-es vb házigazdája: " Franciaországban, Vichyben lett volna a világbajnokság, csakhogy a felvezető versenyek során kiderült, hogy folyik, tehát nem áll a víz a pályán.
Ez pedig túlságosan nagy kockázat egy olyan fontosságú versenyen, amelyik az olimpiára kvalifikál.
A magyar szövetség felajánlotta a segítségét, ráadásul éppen Szeged volt a második helyezett pályázó az eredeti választásnál.
` Az ICF elnöke elárulta, hogy rengetegszer járt már Magyarországon, versenyeken és ICF-tanácskozásokon.
" Azt se felejtsük el, hogy a nemzetközi szövetség első alelnöke Vaskuti István, vagyis rengeteg szállal kötődünk Magyarországhoz.
A szegedi pályát jól ismerik a versenyzők, mindig fantasztikus hangulatot teremtenek a nézők.
Nagyszerű házigazda lesz a város!
` Perurena López a várható esélyesekről is szót ejtett: " A nőknél Janics Natasa és Kovács Katalin biztosan erős lesz hazai pályán.
Érdemes figyelni az ukrán Radomszkára, aki ismét formába lendült, és fiatal tehetségként robbant be az élvonalba a brit Rachel Cawthorn is.
A férfi kajak számokban sokesélyes a csata: Ken Wallace, Tim Brabants, Anders Gustaffson, Adam Van Koeverden, Max Hoff és Aleh Jurenyija a legnagyobb nevek.
A kenusoknál Vajda Attila mindenképpen éremesélyes, de olyan ellenfelekkel kell megküzdenie, mint például Vagyim Menkov, David Cal és Sebastian Brendl.
` A kajak-kenu vb-t amelynek fővédnöke Schmitt Pál köztársasági elnök augusztus 17. és 21. között rendezik majd a Szeged melletti Maty-éri pályán.
Forrás: MTI
2011-01-14 15:08:42
Martonosi János
Szexuálisan túlfűtött nép a magyar
A magyar háztartások többet költenek egy évben utcalányokra, mint tanulásra - legalábbis ez derül ki a statisztikai hivatal felméréséből.
A szakember szerint gátlástalanul éljük ki igényeinket, egy egyre inkább gátlástalanná váló társadalomban.
A KSH adatai szerint tavaly több mint 158 milliárd forint vándorolt az örömlányok zsebébe a családi kasszákból, miközben például oktatásra kevesebb mint 142 milliárdot költöttünk.
Ez egy becsült adat, amelyet több forrás összegzésével állapítanak meg, ugyanakkor a Prostituáltak Érdekvédelmi Egyesülete szerint a statisztikai hivatal jócskán alábecsülte az összeget, és ennél jóval többet költenek hazánkban utcalányokra.
Ugyancsak becslések szerint Magyarországon 10-15 ezer prostituált dolgozik, 80 százalékuk lakáson, 20 százalékuk pedig az utcán várja a kuncsaftokat.
Az utcán már 5-6 ezer forintért is igénybe vehetők a szexuális szolgáltatások, míg a háznál 10-20 ezer forintot, a luxuskurtizánok pedig akár 1000 eurót is elkérhetnek egy óráért.
- A prostitúció nem új keletű, ugyanakkor meglátásom szerint társadalmunk szexuálisan túlfűtött - állítja Kozma Zoltán klinikai szakpszcihológus, aki szerint az elmúlt két évtizedben egyre hangsúlyosabbá vált a szexualitás, az erotika megjelenítése, a médiumok pedig azt sugallják, hogy a szexuális igények szabadabban és szabadosabban kiélhetők.
- Az igényeinket azonnal és gyakran gátlástalanul át akarjuk élni és ehhez járul még hozzá, hogy a társadalom összességében is egy kicsit gátlástalanabbá vált - mondja a szakember.
A prostitúció más területekhez képest kis mértékben, de Békés megyében is jelen van - közölte Albert István, a Békés Megyei Rendőr- főkapitányság sajtószóvivője.
A rendőrségnek tudomása van róla, hogy néhány város külterületein, főutak vagy mellékutak környékén, időszakosan örömlányok jelennek meg, ezeket a helyeket napi szinten ellenőrzik.
Tiltott kéjelgés, közerkölcs megsértése, de köztisztasági szabálysértés miatt vagy orvosi igazolás hiánya miatt is indult már eljárás utcalány ellen.
Előfordult már az is, hogy a szabálysértést a figyelmeztetés ellenére is tovább folytató nőt előállították a rendőrök.
Tavaly Békésben a prostituáltak által elkövetetett szabálysértések miatt százas nagyságrendű volt a feljelentések és a bírságolások száma.
Az ilyen tevékenységgel kapcsolatos szabálysértéseket leginkább magyarok követik el.
Forrás: beol
2011-01-14 15:23:59
promenad.hu
6 halálos baleset a térségben
2010-ben hatan vesztették életüket közlekedési balesetben Kiskunfélegyházán és a térségben.
Ez a szám ugyanannyi, mint 2009-ben.
Tavaly 6 olyan személyi sérüléses baleset történt, amelyben az okozó ittas is volt, ez az összes balesetek számának 12,5 százaléka.
A legtöbb személyi sérüléses baleset az elsőbbség meg nem adásából következett be, második helyen a gyorshajtás áll.
Harmadik baleseti ok a kanyarodás szabályainak megsértése volt.
Megnőtt a gyalogosok által okozott balesetek száma (ez négy eset volt 2010-ben, de 2009-ben csupán kettő).
A legtöbb balesetet személygépkocsival okozták (27 eset), ez a balesetek 56 %-a.
A kerékpáros okozók aránya kedvezőbben alakult a 2009. évhez képest, ugyanis 14 helyett 7 biciklis okozott személyi sérüléses balesetet.
A legtöbb baleset a délutáni órákban, azaz 12 és 18 óra között történt. forrás: Kis-kunság.hu
2011-01-14 15:28:30
Martonosi János
Szegedé a szuperlézer!
A fejlesztéspolitika megújulásáról beszélt Fellegi Tamás nemzeti fejlesztési miniszter pénteken az Új Széchenyi Terv (ÚSZT) bemutatóján, ahol elhangzott az is, hogy a tudományos fejlesztések között megvalósul a szegedi szuperlézer, az ELI- program is.
Fellegi Tamás elmondta: a szabadon felhasználható uniós fejlesztési forrás 2013-ig 2.000 milliárd forint, és megújul a pályázati rendszer is.
Az ÚSZT keretében 93 új konstrukciót hirdetnek meg 1.100 milliárd forint tőkekihelyezéssel.
Az idén a szabadon felhasználható 2.000 milliárd forint uniós forrás 55-60 százalékát a gazdaságba juttatják az ÚSZT-ben szereplő hét prioritás mentén.
Fellegi Tamás kiemelte az infrastruktúra, a közlekedés, a vállalkozásfejlesztés, a zöldgazdaság fejlesztésének fontosságát.
Jelezte, hogy a pályázatok a kis- és középvállalkozásokra is koncentrálnak, és ehhez egyszerűbben elérhető hatékony pénzügyi eszközöket is társítanak, köztük mikrohiteleket, a Magyar Fejlesztési Bank megújult hitelkonstrukcióit, és a Széchenyi Kártya kibővített programjában lévő forgóeszköz, beruházási és önerő hiteleket.
Elmondta, hogy nemzeti programok is indulnak az ÚSZT-ben a közös nemzeti célok megvalósítására.
Példaként említette a közlekedési programokat, köztük a komáromi híd építését, a közösségi közlekedés átalakításához szükséges városokon belüli autóbusz és vasúti közös pályaudvarokat, a GSM-R technológiára épülő rendszer vasúti telepítését.
A nemzeti program keretében a térségek turisztikai lehetőségeit is fejlesztik a Balaton, a Tisza-tó térségében, illetve elindul az Ős-Dráva program, valamint a Budai Vár rekonstrukciója.
A tudásgazdaság növelése érdekében felgyorsítják a Talentis programot, megvalósul a szegedi szuperlézerprojekt emelte ki a fejlesztési miniszter.
Fellegi Tamás a nemzeti programok közé sorolta továbbá a sportfejlesztéseket, az egészségügy korszerűsítését, a közigazgatási ügyfélhálózat kiépítését, a Moszkva tér felújítását, a pécsi konferencia központ állami kezelésbe vételét, és hasonló konferencia központ kialakítását Budapesten.
Közölte: jövő héten országszerte ismertetik az új pályázatokat, hogy minél szélesebb körben ismertek legyenek a lehetőségek.
` A kormány rádöbbent, hogy hatalmas nemzetközi botrány lenne belőle, ha Magyarország visszalépne a 2009 végén elnyert történelmi lehetőségtől, amely szerint Szegeden épülhet az Európai Unió nagyberuházásaként az ELI lézerközpont.
A kormány indokolatlan késlekedése miatt a projekt több mint féléves csúszásban van.
Szeged város, hogy ezt a késedelmet tompítsa, az egyetemmel közösen megalapította az ELI.HU Kft.-t, és saját költségére elkészítette a majdani központ területének teljes és részletes szabályozási tervét.
Bízunk benne, hogy a mai kormánydöntéssel végre megkezdődhet a konkrét tervek mielőbbi kidolgozása és a projekt végleges dokumentációját még ebben a félévben el tudjuk juttatni Brüsszelbe` írja közleményében Botka László polgármester.
Forrás: szegedma
2011-01-14 15:34:57
promenad.hu
A világháború egyik legszörnyűbb csatájára emlékeztek
A doni áttörésre emlékezett Csongrád Megye Önkormányzata és a Rendezvényház Nonprofit Kft. a Szabad emlékezés szobra előtt a Megyeházánál.
Az embertpróbáló, különösen tragikus esemény éppen 68 éve zajlott a Don- kanyarnál.
A doni áttörés volt a második világháború Magyarország számára egyik legtöbb áldozatot követelő csatája.
A 200 ezres magyar seregből több mint 100 ezren soha nem tértek haza. forrás: szegedma.hu
2011-01-14 15:43:30
Martonosi János
Cozma-ügy: a bár jegyszedője már semmire sem emlékszik
2011-01-14 15:56:47
Martonosi János
Január 31-én hirdetnek ítéletet a Zuschlag-perben
2011-01-14 16:03:51
Martonosi János
Kilenc hónap után fogták el a gázolót
Közel kilenc hónap után eredményesen zárt le egy először rejtélyesnek tűnt halálos közlekedési baleset ügyében indult nyomozást a Békés Megyei Rendőr- főkapitányság.
A tavaly áprilisban Nagykamaráson történt tragédia rendkívül részletes vizsgálata elvezetett ahhoz az autóshoz, aki a gyanú szerint kocsijával elütött, majd magára hagyott egy férfit.
A baleset 2010. április 22-én késő este, 22 óra körül történt.
A Mezőkovácsházi Rendőrkapitányságra olyan bejelentés érkezett, hogy Nagykamaráson, az Árpád utcában egy férfi fekszik az úttest mellett a fűben, a kerékpárján pedig áthajtott egy éppen arra közlekedő autós.
A férfit kórházba szállították, de életét már sajnos a gyors orvosi beavatkozás sem tudta megmenteni.
A helyszínen a rendőrökre váró autós azt mondta, hogy nem ő ütötte el a férfit.
Csak a kerékpárja volt az úton, annak hajtott neki.
A megrongálódott kerékpáron azonban éppen olyan színű festékmaradványok voltak, mint amilyen az autó színe volt.
Az elhalt férfin pedig az orvosok véleménye szerint olyan sérülések voltak, melyek nem keletkezhettek egy egyszerű elesésből.
A szakértő véleménye egyértelműen az volt, hogy a férfit elütötték.
Vegyész szakértő azonban megállapította, hogy az autó színe és a kerékpáron, valamint az elhalt ruházatán talált festéknyom ugyan egyforma színű, de a festék összetétele nem azonos.
Kiderült tehát, hogy a helyszínen a rendőröket fogadó autós valóban nem üthette el az egyébként ittasan közlekedő embert.
Őt a hatóság gyanúsítottként nem is hallgatta ki.
A férfi tanúként segítette az eljárást, melyben végül hónapokig tartó nyomozás után novemberben jutottak olyan információhoz a balesetet vizsgáló tisztek, hogy az egyébként rendkívül gyér forgalmú úton abban az időszakban, amikor a baleset bekövetkezett két ugyanolyan színű autó is elment egymás után, nagyjából három perc időkülönbséggel.
Ekkor újabb adatgyűjtés következett, melynek során tavaly novemberben a rendőrség látókörébe került egy autó.
A kocsi tulajdonosa ugyan nem Nagykamaráson lakik és nem is járt ott, de az egyik közeli hozzátartozója rendszeresen megfordult a településen, mivel abban az időben ott élt.
Kiderült, hogy a halálos baleset estéjén is járt az Árpád utcában.
Több szakértői vélemény beszerzése, és adatok összevetése után tehát megalapozottá vált a gyanú, hogy egy 43 éves békéscsabai férfi ütötte el a balesetben elhunyt férfit, majd az ütközést követően segítségnyújtás nélkül elhajtott a helyszínről.
A férfit a Békés Megyei Rendőr-főkapitányság Közlekedésrendészeti Osztálya 2011. január 9-én reggel őrizetbe vette.
Halálos közúti baleset okozása és segítségnyújtás elmulasztása bűncselekmények elkövetésével gyanúsítják.
A Békéscsabai Városi Bíróság az ügyészség indítványára január 11-én elrendelte a férfi előzetes letartóztatását.
2011-01-14 16:11:38
Martonosi János
Benzinár: 25 forintot engedne az unió
A döntéshozók egy tollvonással akár 25 forinttal is mérsékelhetnék a 95-ös benzin árát, a gázolajét pedig bő 7 forinttal.
Ehhez elegendő lenne az Európai Unió által elvárt minimumszintre csökkenteni a jövedéki adót.
Az üzemanyagok árába az uniós országoknak kötelező beépíteni az úgynevezett jövedéki adót, ami független attól, éppen milyen drága a benzin vagy a gázolaj magyarázta Radisov Máté közgazdász.
` A jövedéki adó Magyarországon jelenleg a benzin esetében literenként 120 forint, a gázolajnál 97,3 forint.
Az unió által elvárt minimum viszont csak körülbelül 100 forint, illetve bő 90 forint, vagyis lenne tér arra, hogy a kormány akár 20, illetve 6-7 forinttal csökkentse ezt az adót.
Sőt, mivel a jövedéki adóra is megfizettetik a 25 százalékos áfát, így a csökkentés duplán mérsékelné az árat: a benzin literje 25, a gázolajé 7-8 forinttal kerülne kevesebbe.
` Ezzel a lépéssel egy év alatt az autósok 40-50 milliárd forinttal is kevesebbet hagynának a benzinkutaknál.
Viszont Radisov szerint a mostani szigorú költségvetési politika mellett az állam valószínűleg nem fog lemondani a több tízmilliárdos adóbevételről.
Forrás: MTI
2011-01-14 16:33:47
Martonosi János
Némi hangulatjavító napsütés is várható a hétvégén
A hétvégén is enyhe marad az idő, vasárnap az északi megyék kivételével szabadtéri programok tervezésére is alkalmas lehet az időjárás.
A fejfájásra hajlamosakat azonban továbbra is terhelik a szokásosnál magasabb nappali hőmérsékletek.
Szombaton ugyan további enyhülés várható, azonban gyenge hidegfronti hatás fog érvényesülni.
Az északi és a keleti megyékben lesz szükség az esernyőkre.
Némi napsütésre is számíthatunk, de az erős szél kellemetlenné teheti a szabadban tartózkodást.
A fronthatás és a szokatlan meleg miatt a fejfájós tünetek fokozódhatnak.
A nap folyamán fokozott folyadékbevitel ajánlott a panaszok enyhítésére.
A légszennyezettség és a szálló por koncentrációja országszerte közepes szintű, és a továbbiakban a csapadékosabb időjárásnak köszönhetően kissé csökkenni fog.
Vasárnap gyenge melegfronti hatás várható.
Kettősség jellemzi majd hazánk időjárását, az északon élők lehangoltságot, rossz közérzetet tapasztalhatnak a tartósan ködös idő miatt, míg a többi országrészben néhány órás napsütésre van kilátás.
A légmozgás is mérséklődni fog, ezért érdemes pár órát a szabadban tölteni, és feltöltődni energiával a borús napok után.
Forrás: ON
2011-01-14 16:36:36
Martonosi János
Újra kopogtat az ajtón a H1N1?
2011-01-14 16:42:48
Martonosi János
Megcsappant a szerbek lelkesedése az EU iránt
Mind kevesebb szerb állampolgár támogatja országa csatlakozását az Európai Unióhoz olvasható a Vajdaság Ma hírportálon.
A jelenlegi felmérések szerint ez az arány már mindössze 57 százalékos.
Ez most a legkevesebb 2002 óta.
A megkérdezettek 18 százaléka kategorikus nemmel válaszolt a kérdésre, hogy ha most lenne a referendum az EU- csatlakozásról, támogatná -e a belépést.
Húsz százalék viszont el sem menne voksolni.
2010 júniusában Szerbia integrálódását az európai tömörülésbe 65 százalék találta helyesnek.
Milica Deleviæ, az európai integráció irodájának a vezetője a lelkesedés ilyen arányú megcsappanását azzal magyarázza, hogy a szerbiai polgárok belefáradtak a számos ígéretbe, amelyet nem követtek konkrét eredmények.
Forrás: szegedma
2011-01-14 17:01:47
Martonosi János
Ezentúl a rutinellenőrzésnél is szondáznak
2011-01-14 17:22:05
Martonosi János
A magyar EU-elnökség első informális miniszteri találkozójára érkező delegációknak tetszenek a Magyarország céljai, és elégedettek az esemény szervezettségével, valamint annak helyszínével, a gödöllői királyi kastéllyal - mondta Bakos Piroska elnökségi szóvivő.
Győri Enikő külügyminisztériumi államtitkár szerint a magyar EU-elnökség idején a cél nem krízismenedzsment vagy egyszeri intézkedés végrehajtása, hanem a fenntartható jövő alapjainak építése.
Bakos Piroska a magyar EU-elökség szóvivője közölte: a magyar EU-elnökség első informális miniszteri találkozóján leginkább a gazdasági kérdésekre koncentráltak.
Győri Enikő európai uniós ügyekért felelős külügyminisztériumi államtitkár a gödöllői királyi kastélyban tartott eseményen azonban hangsúlyozta - idézte fel Bakos Piroska -, hogy nem " krízismenedzsment vagy egyszeri intézkedés " végrehajtása a cél a magyar elnökségi félévben, hanem a fenntartható jövő alapjainak építése.
Hozzátette: ennek része az európai szemeszter bevezetése, de nagyon lényeges a versenyképességet és a gazdasági növekedést ösztönző EU 2020 stratégia is.
Ez utóbbival kapcsolatban megjegyezte: a találkozó résztvevői szerint ugyan a stratégia céljai megfelelők, de több konkrét javaslat kidolgozását sürgették.
A találkozón szó volt arról is, hogy szükség van a belső piac működésének javítására - fűzte hozzá Bakos Piroska.
A magyar EU-elnökség szóvivője elmondta még: a magyar elnökség ragaszkodik ahhoz, hogy az Európai Tanács februári ülésén az energia és az innováció legyenek a fő témák.
Győri Enikő államtitkár a tanácskozáson kiemelte, hogy nem lehetnek " fekete lyukak az Európai Unió energiatérképén ", azaz lehetővé kell tenni, hogy minél több irányba fussanak az energiavezetékek - nyilatkozta Bakos Piroska.
A szóvivő beszámolt arról: sokan üdvözölték, hogy Magyarország az élére állt a romastratégia kidolgozásának.
A találkozón elhangzott, a fő probléma, hogy a támogatások gyakran nem érik el a rászorulókat, ezért a már meglévő pénzek gazdaságosabb, jobb felhasználása a cél - emelte ki.
Hozzátette: Magyarország inkább a szociális, semmint az etnikai megközelítést hangsúlyozza az ügyben.
A bővítéssel kapcsolatban az elnökség továbbra is ragaszkodik ahhoz, hogy szeretnék lezárni a csatlakozási tárgyalásokat Horvátországgal - közölte.
A tagjelölt államok meghívása az informális miniszteri találkozókra kedvező jelzés ezen országoknak - fűzte hozzá -, azt üzeni, hogy " az EU nem fordít hátat nekik ".
Az elnökség hivatalos honlapján pénteken megjelent közlemény szerint Magyarország úgy döntött, hogy a tagjelölteket az eddigieknél szorosabban vonja be az informális tanácsülések programjába, ezért meghívót kapnak ezekre az eseményekre, és bár az uniós miniszterek tanácskozásán nem vesznek részt, a kapcsolódó programokon a magyar elnökségtől tájékoztatást kapnak az aktuális ügyekről, és kikérik a véleményüket.
Bakos Piroska szerint a vendégek " el vannak ragadtatva " a tanácskozás színhelyétől, a Grassalkovich-kastélytól, és az esemény szervezésével kapcsolatban eddig nem adódott nagyobb probléma.
Forrás: MR
2011-01-14 17:24:50
Martonosi János
Nyilvánosak a keresztféléves képzések ponthatárai
2011-01-14 17:35:24
Martonosi János
Éjjel eldől a Bamako-futam sorsa
2011-01-14 17:56:09
Martonosi János
Bernáth: lesz segítség a fogyatékosok munkába állásához
Megszűnt a Munkaerőpiaci Alap rehabilitációs része - mondta a Kossuth rádió 180 perc című műsorában Bernáth Ildikó miniszteri biztos.
Azok a munkáltatók fizettek rehabilitációs járulékot, amelyek nem alkalmaztak fogyatékossággal élő dolgozókat.
Ez a pénz most a költségvetésbe kerül.
Magyarországon 400 ezer megváltozott munkaképességű ember él, és kevesebb, mint 10 százalékuk dolgozik.
A kormány uniós forrásból kívánja elősegíteni foglalkoztatásukat.
Már nem a civilekhez, hanem a költségvetésbe kerül a rehabilitációs hozzájárulás egésze.
Január elsejétől ugyanis megszűnt a Munkaerőpiaci Alap rehabilitációs alap része - erősítette meg 180 perc című műsorunkban a fogyatékosügyi miniszteri biztos.
Bernáth Ildikó ugyanakkor hangsúlyozta: a fogyatékosok munkába állását segítő támogatások nem szűnnek meg.
A fogyatékkal élő emberek munkaerőpiaci elhelyezkedését segítő Salva Vita alapítvány vezetője, Végh Katalin azt mondja, pénzügyi támogatás nélkül megszűnhetnek a támogató programok.
A rehabilitációs hozzájárulást azok a vállalatok fizetik, amelyek nem alkalmaznak megváltozott munkaképességű munkavállalót.
Ebből január elsejétől évente 50-60 milliárd forint bevétele lehet a költségvetésnek.
A Krónika szerette volna megkérdezni az ügyben illetékes minisztériumot, hogy mikortól, hogyan és milyen összegben támogatják az eddigi programokat, de egyelőre nem kaptunk választ kérdéseinkre.
Forrás: MR
2011-01-14 18:02:12
Martonosi János
Meglehetősen veszélyes hely a kanapé
Egyre többen töltenek napi nyolc órát a számítógép előtt, majd otthon még néhányat a kanapén a tévét vagy az internetet bámulva.
Jó esetben egy óra mozgásra még sikerül időt szakítani a sok képernyő előtt töltött óra mellett, de képes -e ennyi mozgás egyensúlyozni az egész napos ülést?
Egyre több vizsgálat szerint nem.
Az elmúlt hetekben több olyan kutatás is napvilágot látott, amely az ülő életmód káros hatásait vizsgálta.
A legfrissebb vizsgálat szerint, amely a The Journal of the American College of Cardiology című kardiológiai szaklapban jelent meg, a különféle képernyők előtt töltött időtartam már olyan nagy az átlagember életében, hogy az visszafordíthatatlan változásokat indít el a szervezetben, amelyet még a rendszeres edzés, mozgás sem képes ellensúlyozni.
Az angliai University College London kutatói 4512 középkorú skót férfi állapotát követték nyomonk több mint négy éven keresztül.
A vizsgálat ideje alatt 325-en hunytak el, és összesen 215 szív- és érrendszert érintő megbetegedés történt.
Az eredmények szerint akik szabadidejükben napi két vagy több órát töltöttek a képernyő előtt, azoknál több mint kétszer nagyobb volt a szívinfarktus és egyéb érrendszeri betegségek kockázata, mint azoknak, akik ennél kevesebbet tévéztek vagy szörföltek a neten.
Azok körében, akik négy óránál is többet " pihentek " a tévé előtt, az elhalálozási kockázat 50 százalékkal megnőtt.
Hiába töltöttek heti néhány órát mozgással, az nem tudta kompenzálni az ülő életmód káros hatásait.
Természetesen a munkahelyen üléssel töltött idő is káros a szervezetre, ám ezt a kutatók adottságnak vették, míg a szabadidőről azt feltételezték, hogy mindenki szabadon dönt róla, mivel tölti.
Emmanuel Stamatakis kutatásvezető szerint az ülő életmód befolyásolja a lipidek anyagcseréjét.
A sok ülés ugyanis jelentősen csökkenti egy fontos enzim, a lipoprotein lipáz aktivitását, amely a vérben keringő lipidek lebontásáért felelős.
Az enzim alacsonyabb aktivitása miatt a vér koleszterin- és trigliceridszintje magasabb lesz, ami megnöveli a szív- és érrendszeri betegségek kockázatát.
Továbbá a vizsgálat szerint sok ülés esetén a vérben magasabb a gyulladást jelző C-reaktív protein (CRP) fehérjék szintje is, ami arra utal, hogy a szervezet gyulladásos folyamatai tartósabban fennmaradnak mozgásszegény életmód esetén.
Nem ez az első tanulmány, amely a sok tévézés káros hatására hívja fel a figyelmet.
2010-ben egy amerikai vizsgálat kimutatta, hogy azok, akik hetente több mint 23 órát ültek szabadidejükben a tévé előtt vagy a kocsiban, 30 százalékkal nagyobb valószínűséggel haltak meg szívproblémák miatt, mint azok, akik szabadidejükben csak heti 11 órát vagy annál kevesebbet töltöttek ülve.
Egy 2009-es vizsgálat szerint a sok tévézés a gyerekekre is károsan hat: azoknál a gyerekeknél ugyanis, akik napi másfél óránál többet tévéztek, nagyobb vérnyomás-értékeket mértek, még akkor is, ha fizikailag egyébként aktívak voltak.
Csakúgy, mint az amerikaiak, a magyarok is átlagosan 3-4 órát tévéznek naponta.
Forrás: origo
2011-01-14 18:09:43
Martonosi János
A kormányhivatal segíti az ELI-projektet
Szeged számára az Új Széchenyi Terv (ÚSZT) egyik legfontosabb eleme, hogy a tudományos fejlesztések között megvalósul a szegedi szuperlézer jelentette be B. Nagy László, a Csongrád megyei kormányhivatal vezetője pénteki sajtótájékoztatóján.
A megyei kormányhivatal vezetője szerint az ELI-programmal a szegedi tudományos élet végre az őt megillető helyre kerülhet.
Az ÚSZT bemutatóján hangzott el először, hogy megvalósul Szegeden az ELI- program.
` A kormány a rosszindulatú megjegyzésekkel ellentétben jóváhagyta az ELI-programot.
Ez a kormányprogram Magyarország, Csongrád megye és Szeged programja` hangsúlyozta B. Nagy László.
Hozzátette, hogy a projekthez társulni fog egy innovációs park létrehozása, melyben fontos szerepe lesz a januárban felállt kormányhivatalnak is.
` Az előző kormányzat elviekben támogatta a ELI-t, de nem tudta biztosítani a szegedi szuperlézerhez a forrásokat` indokolta B. Nagy László a problémákat és a késlekedést.
Leszögezte, hogy az ELI-vel kapcsolatos pályázatok benyújtása terén nincs elkésve hazánk.
Tavaly decemberben kapott új lendületet a program, a pályázat előkészítése azóta zajlik.
Amennyiben az Európai Unió is támogatja, elkezdődhetnek Szegeden a beruházások.
` Egy ilyen beruházás óriási lendületet ad egy térségnek.
Nagyon bízok abban, hogy Szeged város lakossága és vezetői mindent meg fognak tenni a projekt sikeréért` tette hozzá.
A kormányhivatal feladatával kapcsolatban elmondta, hogy a pályázatot előkészítő szakértői csapat összeállítása és segítése elsődleges feladatuk.
` Szegednek, a térségnek, a tudománynak a következő húsz év legmeghatározóbb tényezője lesz az ELI, mi itt a hivatalban is ezért dolgozunk` hangsúlyozta.
B. Nagy László köszönetet mondott a kormányfőnek, a minisztereknek és azoknak a szegedi és Csongrád megyei fideszes képviselőknek, akik az elmúlt időszakban a parlamentben lobbiztak az ELI-projektért.Forrás: szegedma
2011-01-14 18:30:09
Molnár Attila
Egyszerre realista és expresszionista
Hat éve még csak rajzolgatott, aztán a sors egyre többet hozott ki belőle, sokat gyakorolt, és most már tudatosan alkot Tamás Gizella Zita, akinek ma nyílt kiállítása Kisteleken.
A tárlatot Szombathelyi Árpád festőművész nyitotta meg, aki elmesélte az amatőr festő` pályafutását`.
Egy elemzéssel fűszerezett tárlatvezetéssel élt, melyben ecsetelte a fejlődési szakaszokat.
A székelyföldi származású alkotó portálunknak elmondta, hogy hat éve még Kisteleken élt, amikor egy törésen ment keresztül, és egyszerűen csak el akarta ütni az időt valamivel.
Megmutatta képeit Szombathelyi Árpádnak, aki akkor azt mondta, hogy nem lehet csak úgy unaloműzésből alkotni.
Megfogadta a tanácsot, később Németország és Magyarország között ingázva élt, de ha idehaza volt, belátogatott a kisteleki Képzőművész Körbe.
Külföldön is részt vett egy-egy kiállításon, de ez az első igazán nagy, önálló tárlata.
A hat év termését összegezve a festőművész úgy jellemezte az amatőr alkotót, hogy egyszerre realista és expresszionista.
Vannak egészen realista képei, de azokban is van valami hirtelenség, intenzív érzelmi kitörés.
2011-01-14 18:51:38
Antal Sándor
Horváth Zoltán lett a HFC új elnöke
Tisztújító közgyűlését tartotta meg pénteken a Hódmezővásárhelyi FC a polgármesteri hivatal házasságkötő termében, ahol bejelentették: Horváth Zoltán a kék-sárgák új elnöke, míg Vinnai István marad az elnökségben, ugyanis társadalmi elnökként tevékenykedik tovább.
Hangbejátszással!
A tisztújító közgyűlésen Horváth Zoltánt választották meg a HFC új elnökének, míg Vinnai István társadalmi elnökként folytatja a munkát az egyesületnél.
Péntekig 14 tagú volt az elnökség, amit lecsökkentettek 5 főre, így a fent említettek mellett Gábor Zoltán, Vad Sándor és Vaits Zoltán tagja még az elnökségnek.
Az előző elnökségben technikai vezetőként tevékenykedő Borsándi István sem maradt az egyesületnél, aki nem kommentálta a történteket.
Hét és fél évig irányította az egyesületet Vinnai István, aki a polgármester felkérésére vállalta el az elnöki szerepkört.
Véleménye szerint maximálisan teljesítették a feladatukat.
` Az anyagi helyzet általában szűkös volt, de felépítettünk egy olyan egyesületet, ami példaértékű a környékben, nem sok kritika érheti a vezetésünkkel irányított futball klubbot` értékelte az elmúlt éveket Vinnai István.
Az új adó törvény adta lehetőségeket kihasználva alakult a városnál egy közalapítvány, ami a kiemelt sportágakat fogja támogatni, így nyártól az egyesületet is tudtuk meg a Vinnaitól, akinek társadalmi elnökként ugyanazok a feladatai lesznek, mint eddig, de a gazdasági ügyeket Horváth Zoltán irányítja majd.
Egy megyei napilapban megjelent információk szerint az egyesület közel 8 millió forintos adósságot görget maga előtt, amit Horváth Zoltán megerősített, majd hozzátette: ez nem az előző elnökség hibájából halmozódott fel, hiszen aki ismeri a HFC történetét az tudja, hogy mikor Vinnai Istvánék átvették a csapat irányítását akkor szinte a nulláról kezdték.
Most pedig egy közel háromszáz sportolót foglalkoztató egyesület, ahol 14 csapat szerepel különböző bajnokságokban.
Az egyesület növekedése egyenes arányban vonzotta magával a költségek emelkedését fejtette ki az új elnök, majd elmondta, hogy az önkormányzat nem minden esetben tudta a megfelelő mértékben támogatni a HFC-t, így aztán ebből adódik, hogy megnövekedett a vásárhelyi klub adóssága.
Az előző elnökség tevékenységéről csak a dicséret hangján lehet szólni zárta mondandóját Horváth Zoltán.
2011-01-14 21:54:48
Kokovai Péter
45-re nőtt a kitelepítettek száma
Negyvenötre nőtt a belvíz miatt kitelepítettek száma Csongrád megyében, az elmúlt huszonnégy órában három ingatlan vált lakhatatlanná - közölte Tátrai János, a megyei katasztrófavédelmi igazgatóság szóvivője.
Az elmúlt néhány hétben tizenhárom településen összesen húsz ingatlan dőlt össze vagy rongálódott meg annyira, hogy ott-tartózkodásra alkalmatlanná vált - mondta az őrnagy.
Vannak olyan községek, ahol november óta küzdenek a belvízzel, s a gyakran százéves, alap nélküli, vályogból emelt házak nem bírják a terhelést - tudatta a szóvivő.
Nem javult számottevően a belvízi helyzet az Alsó- Tisza vidékén, kedvező azonban, hogy az előrejelzések alapján a következő napokban nem várható csapadék.
Az igazgatóság huszonkilenc szivattyútelepén harmadfokú belvízvédelmi készültség mellett éjjel-nappali üzemben naponta mintegy 4,8 millió köbméter vizet emelnek át a főgyűjtőkbe.
Az elöntött területek nagysága érdemben nem változott, a becslések szerint 878,8 négyzetkilométer áll víz alatt.
Az elmúlt években 2000 januárjában volt a legmagasabb, 1080,5 négyzetkilométer az elöntött területek nagysága az Alsó-Tisza vidéki Környezetvédelmi és Vízügyi Igazgatóság területén.
Negyvenöt településen első- vagy másodfokú helyi vízkár elhárítási készültség van érvényben, öt helyütt - Királyhegyesen Csanádpalotán, Csanyteleken, Csongrádon és Pálmonostorán - pedig a legmagasabb fokozat mellett védekeznek.
Forrás: MTI
2011-01-14 22:29:20
Antal Sándor
Hatalmas lehetőség előtt a HFC két fiatalja
Nem mindennapi lehetőség előtt áll két vásárhelyi fiatal futballista Sós Bence (képünkön balra) és Gábor Viktor (képünkön jobbra), akik szombaton útra kelnek és meg sem állnak Hollandiáig.
A két HFC nevelés az első osztályú FC Twente csapatánál tölt el egy hetet.
A 14 éves Gábor Viktor és a 16 esztendős Sós Bence, a Hódmezővásárhelyi FC két tehetsége élete nagy lehetősége előtt áll, ugyanis egy hetet tölthetnek el próbajátékon a holland első osztályú bajnoki címvédő együttesénél.
Viktor a kapuban, míg Bence a középpályán irányító pozícióban érzi magát a legjobban.
A fiatalok nem egyedül mennek, ugyanis velük tart edzőjük Apró Attila, illetve az újonnan megválasztott elnök Horváth Zoltán.
A srácoknak vasárnap 16 óráig kell megjelenniük a bajnoki címvédő együttesnél, majd hétfőtől-péntekig mindennap tesztelik őket.
" Azt még nem tudjuk, hogy melyik korosztályos csapatnál edzenek, de minden bizonnyal idősebbek között kell majd helytállniuk " tudtuk meg a trénertől.
Megosztom!
|
2011-01-15 06:48:07
Juhász Éva
Felhősödés reggel, majd megdőlhet a melegrekord is
Délelőtt átmenetileg megvastagszik a felhőzet, elszórtan még előfordul kisebb eső, zápor.
Délután aztán felszakadozik a felhőzet és rövid időszakokra szinte mindenhol előbújik a nap.
Az ilyenkor szokásosnak mondhatónál több fokkal enyhébb időre van kilátás.
Szombaton akár a korábbi melegrekord is megdőlhet.
Délelőtt átmenetileg megvastagszik a felhőzet az ország felett, elszórtan, főként az északi, északkeleti megyékben kisebb eső, zápor is előfordulhat.
Délután fokozatosan vékonyodni, szakadozni kezd a felhőzet és rövid időszakokra szinte mindenhol előbújik a nap.
A keleti megyékben még lehet kisebb eső, zápor.
Gyakran megerősödik az északnyugati szél.
8, 13 fok között tetőzik a hőmérséklet, de a déli megyékben ennél egy-két fokkal melegebb is lehet.
Gyenge hidegfronti hatás érvényesül.forrás: origo.hu
2011-01-15 07:13:02
Juhász Éva
Magyarország támogatja Románia és Bulgária csatlakozási törekvését a schengeni ö
2011-01-15 07:14:53
Juhász Éva
Korrigált kissé a forint, 276 közelében az euró
Kissé korrigált és leadott valamennyit a héten elért nyereségéből a forint pénteken, de továbbra is a már hosszabb ideje tartott 275-280 forintos euró jegyzési sáv erős határánál ingadozik.
Az eurót 275,70 forinton jegyezték délután négykor a bankközi kereskedelemben a csütörtök délutáni 274,95 és a péntek kora reggeli 274,54 forint után.
A forint a kora reggeli 247-es és délelőtti 275-ös jegyzések után a nap túlnyomó részében a 276-os euró árfolyam közvetlen környezetében ingadozott.
A forint árfolyama a nemzetközi befektetői hangulat, a kockázatvállalási hajlandóság alakulását követte pénteken is.
A magyar miniszterelnök által csütörtökön vázolt strukturális reform intézkedéseknek közvetlen piaci hatása nem volt, bár elemzők egyértelmű bizalomerősítő hatást tulajdonítottak neki.
Az euró pénteken délelőtt 1,34 feletti dollár jegyzésekre erősödött az EKB elnökének inflációs figyelmeztetésére, amit a piaci közelgő kamatemelésre tett utalásként értékelt.
Az euró később ezt a nyereségét elveszítette, miután a kínai jegybank a gazdasági növekedés lassításának szándékával megemelte a kereskedelmi bankok kötelező tartalékrátáját.
A devizapiacok erre a lépésre a kockázatvállalási hajlandóság visszafogásával reagáltak.
Összességében a devizapiacokon alig változtak az árfolyamok a nap folyamán, a térségbeli devizák pedig kissé korrigálták a javuló befektetői hangulatnak köszönhetően a hét folyamán elért nyereségeiket.
A dollárt 206,12 forinton jegyezték péntek délután 1,3386 dolláros euró árfolyam mellett.
Csütörtök délután a dollár jegyzése 205,56 forinton, az euró jegyzése 1,3322 dolláron állt.
A svájci frank jegyzése 214,28 forint 213,98 forint után, száz japán jen jegyzése pedig 249,49 forinton áll 249,37 forint után.forrás: MTI
2011-01-15 07:17:59
Juhász Éva
Problémalista és ' ' jövőkép ' ' készül a felsőoktatási törvény koncepciójához
2011-01-15 07:32:26
Juhász Éva
Börtön lesz a vágóhídból?
Egy befektető börtönt létesítene a békéscsabai baromfi-feldolgozóban, holland sajtgyártó cég sajtüzemet működtetne itt.
A felszámoló és a város is a baromfi- feldolgozás újraindítását szeretné, de a potenciális pályázó még mindig a banki hitelre vár.
Közben a dolgozók a jussukat akarják.
Az idén lesz öt éve, hogy bezárt a békéscsabai feldolgozó.
Felmondólevelet kaptak a karbantartók, mert eladták a feldolgozót értesült az egyik volt dolgozó, aki úgy hallotta, hogy áron alul értékesítették a feldolgozót, ezért az eddig ki nem fizetett pénzüknek csak a 60-80 százalékát kapnák meg.
Jutalmakat osztogattak eközben, a mi számlánkra pedig néha, karácsony környékén utalnak pár 10 ezer forintot.
Szathmáry Tibor felszámolóbiztos elmondta, nem adták el a feldolgozót, nem pályázott senki.
Érdeklődők vannak, egy befektető börtönt létesítene, az unió erre ad támogatást, a fegyházat az állam bérelné.
A vállalkozó szerint ideális lenne börtönnek az épület, közlekedési szempontból kiváló helyen van, és a bekerítettsége is kedvezne az ilyen jellegű hasznosításnak.
Egyelőre nem támogatják ezt az elképzelést, akkor már inkább sajtüzem legyen.
Egy holland cég gondolkozik ezen.
A gépek 40-50 százaléka még megvan, a víziszárnyasvonalat könnyebben lehetne indítani, mint a csirkevágósort magyarázta a megyei internetes oldalnak Szathmáry Tibor.
Az eszközöket lehet pótolni, amennyiben valaki a baromfi-feldolgozás mellett dönt.
Gépeket azért adtunk el, mert az épület üzemeltetése, őrzése pénzbe kerül, emellett a dolgozóknak is akartunk legalább fájdalomdíjat fizetni.
Hatszáz ember kapott karácsony előtt fejenként 18-20 ezer forintot.
Többel tartozik a cég, de amíg nem sikerül értékesíteni, nem futja többre.
A felszámoló keresi a megoldást, honnan juthat bevételhez.
Működött a feldolgozó telepén autószerelő-műhely, jelenleg motoralkatrész-kereskedés is található itt.
Van cég, amely raktározással foglalkozik, tároltak kukoricát, búzát az épületben.
Szathmáry Tibor cáfolta, hogy karbantartókat küldtek volna el, aki elment, önként távozott.
Karbantartóra szükség van, hiszen a gépek, berendezések állagát meg kell őrizni, illetve leselejtezést is végeznek.
Irodai dolgozókra, biztonsági őrökre is szükség van.
A felszámoló hozzátette, jutalomosztás nem történt.forrás: mno.hu
2011-01-15 07:37:20
Juhász Éva
Egyre több a fiatal öngyilkos
Negyven százalékkal nőtt a 24 év alattiak körében elkövetett öngyilkosságok száma 2009-ben az előző évhez képest.
Ennek legfőbb oka, hogy tizenötezer kiskorúra csupán egy gyermekpszichiáter jut Magyarországon - ismerteti a Magyar Nemzet.
A napilap arról ír, hogy a hazánkban élő kétmillió nyolcvanezer gyermekből legalább félmilliónak lenne szüksége segítségre, hogy mentálisan egészséges felnőtté váljon, ám csupán tizennyolcezer a gyermekpszichiátriai gondozásban nyilvántartottak száma.
Ennek fő oka az, hogy rendkívül alacsony a gyermekpszichiáterek és a szakellátóhelyek száma.
Tizenötezer gyermekre csak egy szakorvos jut.
Ha időben felfedezik, hogy egy gyermek mentálisan sérült, akkor sem tudják hová küldeni.
Vidéken ugyanis előfordul, hogy akár 100 kilométerre kell utaznia az érintett gyermeknek és szüleinek, ráadásul a betegek csak több hónapra kapnak időpontot.
Akad olyan megye, ahol neurológusok vagy felnőttpszichiáterek látják el ezt a feladatot, és így csak heti egy-két napot tudnak a gyermekekkel foglalkozni.forrás: hir24.hu
2011-01-15 07:42:49
Juhász Éva
Nyerőgép-ügyben még nincsenek válaszok
2011-01-15 08:01:43
Juhász Éva
Vigyázz!
Kész!
Rajt!
- Indul a Rally
Csak szombat reggel a tervezett rajt perceiben derült ki, hogy elindul -e útjára a Budapest-Bamako Rally, ugyanis a Magyar Külügyminisztérium az út közben rájuk leselkedő veszélyekre figyelmeztette a szervezőket és a résztvevőket.
De Csikesz Pétertől megtudtuk, hogy indul a rally, kétszáz autó felkészítve állt rajthoz, hogy nyolc órakor útrakeljenek.
A Rádió 7 és a promenad.hu által is támogatott` Vedd észre csapat` tagja elmondta: a régebbi versenyzők szerint akik már többször megjárták ezt az utat messzire van tőlük az a terület, ahol esetleg gondok akadhatnának.
Emellett a szervezők katonai biztosításról is gondoskodnak a veszélyeztetett területeken.
Csikesz Péter a fiával és hölgynavigátorukkal adományokat is visznek magukkal.
` Mi már szinte be se férünk` tette hozzá.
Több mint ezer víztisztító készüléket visznek magukkal.
Az alapítványi felajánlásból származó járművet Mali fővárosában, Bamakoban egy gyermekotthon számára szintén átadják.
A Hősök teréről indulnak túraútvonalon az M7-esen Szlovénia irányába.
Az első pihenőt még Magyarországon megejtik, a következőt pedig valahol Olaszország környékén tervezik.
Megosztom!
|
2011-01-15 08:22:08
Juhász Éva
MÁV: sztrájk esetén fél forgalom
2011-01-15 08:25:23
Juhász Éva
Andrew G. Vajna lesz a filmszakmáért felelős kormánybiztos
2011-01-15 08:32:03
Juhász Éva
A doni áttörésre emlékezett a megye
A Szabad emlékezés szobránál hajtottak fejet a doni katasztrófa hősei előtt az esemény 68. évfordulója alkalmából Csongrád Megye Önkormányzata és a Rendezvényház.
Az eseményen részt vett a tragédia egyik túlélője, Gancsa Lajos is, aki dr. Zakar Péter megyei alelnökkel együtt helyezte el az emlékezés virágait a szobor előtt.
A második magyar hadsereggel kapcsolatban évtizedeken át csak azt hallottuk, hogy pusztulás, vereség, a katonai fegyelem megsértése, szégyen, fasizmus - pedig a sokszoros túlerőben, élő ember és anyagi fölényben lévő orosz hadsereg itt nem érte el a célját mondta el a megemlékezésen dr. Zakar Péter történész, a Csongrád Megyei Közgyűlés alelnöke.
Az orosz hadvezetés be akarta keríteni és meg akarta semmisíteni a teljes magyar hadsereget, ám ezt a tervüket a magyar katonák hősies ellenállása következtében nem tudták megvalósítani tette hozzá.
Mint az alelnök fogalmazott: a második magyar hadsereg katonái példát mutattak helytállásból, katonai erényekből, hazaszeretetből, és ma ez arra figyelmeztet bennünket, hogy becsüljük meg meg a békét, amiben itt Európában élhetünk.
Az eseményen Vihar Béla: Egy katona megy a hóban című művéből Sövény Tibor előadóművész tolmácsolt egy részletet.
Végül politikai pártok és civil szervezetek képviselői helyezték el az emlékezés virágait Kligl Sándor Háború című szobra előtt.
A doni magyar arcvonalat a II. világháborúban az oroszok 1943. január 12-14. között törték át.
A 200 ezres magyar seregből több mint 100 ezren soha nem tértek haza.
A II. világháborúban Csongrád megye embervesztesége megközelítette a 20 ezer főt.
Közülük szinte minden második ember a Don- kanyarban esett el.
Szeged 4728 fős teljes emberveszteségéből közel 3 ezer fő volt a doni áldozatok száma.
Csongrád Megyei Közgyűlés Sajtószolgálata
2011-01-15 08:52:53
Juhász Éva
Keresik a bátyai rablót
Fegyveres rabláskísérlete miatt nyomoz a Bács-Kiskun Megyei Rendőr- főkapitányság Bűnügyi Osztálya ismeretlen tettes ellen - tájékoztatta portálunkat Mihályné Bornemisza Eleonóra szóvivő.
Január 13-án 14.05 órakor ismeretlen tettes bement a Bátyán lévő Takarékszövetkezetbe, kezében pisztolynak látszó tárggyal a pénzintézetben lévő pénz átadására szólította fel az alkalmazottakat - 2 nőt -, akik azt megtagadták.
A jelenlegi adatok szerint a férfi követelésének nyomatékot adva egy nem éles, vélhetően egy patronos játék pisztolyt sütött el.
Ezt követően az ismeretlen tettes gyalogosan a helyszínről elmenekült.
A közelben lévő magánházban készült biztonsági kamera rögzítette a menekülő férfi mozgását.
A helyszínre érkező járőrök adatgyűjtést követően intézkedtek a forrónyomon üldözés megkezdésére, mely ez idáig nem vezetett eredményre.
A kapott személyleírás alapján az ismeretlen elkövető 20-25 év közötti, aki az elkövetéskor kapucnis felsőruházatot hordott, arcát sapkával illetve kapucnival fedte valamint napszemüveget viselt.
A bűncselekmény során személyi sérülés illetve anyagi kár nem keletkezett.
Kérik, hogy aki a mellékelt kamerafelvételek alapján a rablóról információval tud szolgálni, értesítse a rendőrséget, vagy tárcsázza a 107 telefonszámot.
2011-01-15 09:16:29
Juhász Éva
Horgászok és vadászok gyűltek össze Kecskeméten
Pénteken ismét a horgászat és a vadászat szerelmesei vehették birtokukba a Kecskeméti Kulturális és Konferencia Központ több termét.
Az intézményben huszonegyedik alkalommal rendezik meg a Horgász és Vadász Napokat.
Az afrikai vadon rejtelmei című kiállítás keretében harminc afrikai nagyvad fajt mutatnak be, kiegészítve a kontinensre jellemző népművészeti tárgyakkal, valamint Afrika természetrajzát ismertető könyvekkel.
A tárlatot Ambrus Lajos festőművész és Prihoda Judit grafikus alkotásai teszik még látványosabbá.
Kiállításon mutatják be a Magyar Horgász címlapfotóit, 1978-tól napjainkig.
A nézők folyamatosan láthatnak természetfilmeket, de tartanak rendhagyó órákat is, iskolás csoportok számára.
Ezúttal sem marad el az ugyancsak hagyományos horgászati illetve vadászati szakkiállítás és vásár sem, amelyet 15-16-án, szombaton és vasárnap tartanak meg.
Újdonság a rendezvénysorozat történetében, hogy a gasztronómia barátai számára őzfőző versenyt hirdettek meg.
A szombati megmérettetésről természetesen képes beszámolót közlünk majd honlapunkon.forrás: kecskemetilapok.hu
2011-01-15 09:32:08
Olasz Monika
Horoszkóp a jövő hétre!
Az Oroszlán nagyszerűen érzi magát a párjával - tudtuk meg szombat délelőtt a Rádió 7 Családi magazinjában.
Kos Sikerei elégedettséggel töltik el.
Egyúttal megszaporodnak irigyei, akik a háttérben ügyködnek.
Ne vegye őket figyelembe.
Kapcsolódjon ki a hétvégi napokon.
Bika Barátság, harmónia uralkodik környezetében.
Ingatlan- és magánügyeiben határozzon végre.
Most nagy előnyre tehet szert.
Ikrek A Hold az Ikrek jegybe ér.
Érdekes információk birtokába jut, de mielőtt belevág új dolgokba, mindennek járjon utána.
Legyen nyitott a szerelemre.
Rák Átlagos hét végére számíthat.
Némi házimunka után tévénézés, fürdés, alvás.
Nem gondolja, hogy ez már unalmas?
Mozdítsa ki otthonról " befásult " párját is!
Oroszlán Nagyszerűen érzi magát a párjával.
Úgy érzi, hogy ebben az évben a dolgok még jobbak leszek.
Csak derűlátással kaphatja meg az élettől azt, amire vágyik.
Szűz Megvizsgálja jelenlegi kapcsolatát.
Ha gondok vannak, jobb, ha őszintén megbeszélnek mindent.
Vádaskodás helyett a szeretet hozza közelebb egymáshoz Önöket.
Mérleg Lazítson ezen a hétvégén, megérdemli a pihenést!
Egy összejövetelen kapcsolatok szövődnek.
Skorpió Fizikailag fáradt, ezért kevés energiája marad másokra.
Most nem kívánkozik társaságba sem, helyette az olvasás és a zene nyújthat örömet Önnek.
Nyilas Barátja, akit szerelmi csalódás ért, az Ön vállán sírja ki magát.
A személyes kapcsolatok pozitívan befolyásolják, de ez már kissé sok.
Bak Teljesen mindegy, hogy mit tesz, a lényeg az, hogy a szívére hallgasson.
Válasszon olyan tevékenységet, ami Önnek a legkellemesebb.
Vízöntő Kellemes társaságba csöppen, ahol remekül érzi magát.
Kedvezően alakulnak az események, de ne legyen türelmetlen, mert akkor sokkal kevesebbet kap a sorstól, mint amit vár.
Halak Problémák várhatók magánéletében, de ezúttal senkitől nem kérhet segítséget, egyedül tudja megoldani a helyzetet.
Szánjon időt meditálásra.
Megosztom!
|
2011-01-15 09:43:38
Antal Sándor
Hazai pályán a Floratom
2011-01-15 10:03:20
Juhász Éva
Csütörtöktől visszatérnek a fagyok
Szerdáig déli-délnyugati áramlással enyhe, váltakozó nedvességtartalmú levegő érkezik térségünkbe, így napos, felhős, kissé csapadékos időre kell számítani, de az éjszakák fagymentesek lesznek.
Csütörtöktől az enyhe időjárásnak egy markáns hidegfront vet véget és téliesre fordul az idő: éjszaka fagyni fog, a csúcshőmérséklet pedig fagypont közelében, illetve az alatt marad - tájékoztatott Kacsari László amatőr meteorológus.
A hétvégén változóan felhős égre kell számítani több órás napsütéssel, élénk széllel.
Csapadék csak kisebb eső formájában várható.
A hőmérséklet hajnalban 5 fok körül, a nappali pedig 10-12 fok közt ingadozik majd.
Hétfőn, kedden is hasonló időre van kilátás, mint a hétvégén, de már kissé csökken a nappali hőmérséklet, bár még így is az átlag felett alakul.
A szél továbbra is élénk lesz.
Csapadék csak kisebb eső, zápor formájában lesz majd.
A hőmérséklet ezeken a napokon hajnalonként 2, 3 nappal.
5, 8 fok között változik.
Szerdán még viszonylag enyhe, kissé felhős égre kell számítani csapadék nélkül.
Az élénk szélben hajnalban 2, nappal 7 fokra van kilátás.
Csütörtökön megérkezik az említett erős hidegfront, így borult égre kell számítani erős, viharos északnyugati szél kíséretében.
Ezen a napon már jelentős esőre, estétől hóra van kilátás, a hó mennyisége még igen bizonytalan.
A hőmérséklet hajnalban 0, nappal a nap első felében 7, de ez folyamatosan csökkenni fog, így délután már fagy lesz.
Az ezt követő napokban nagy bizonyossággal tovább csökken a hőmérséklet, csapadék is várható havazás, illetve hózápor formájában, a szél jelentősen mérséklődik, így az éjszakák is hidegek lesznek.
A hajnali hőmérsékletek -5 és -8 fok, a nappali hőmérsékletek 0, illetve 2, -3 fok közt alakulnak.
Ez a hideg időjárás nagy bizonyossággal februárig kitart.
2011-01-15 10:04:21
Kutasi Roland
Még egy hónapig adható be felvételi kérelem
Még egy hónapig adhatják be felvételi kérelmüket valamelyik felsőoktatási intézménybe a diákok; a jelentkezők 8.280 képzés közül választhatnak.
Az egyetemek és főiskolák 3.256 alapképzést, 85 egységes és osztatlan képzést, 1.455 felsőfokú szakképzést és 3.484 mesterképzést hirdettek meg a jövő szeptemberben induló tanévre.
A jelentkezési szabályokban nincs jelentős változás, korlátlan számú kérelmet lehet beadni, a különböző jogcímeken kapható többletpontok mértéke viszont - az emelt szintű érettségi kivételével - csökkent.
Az eljárás díja legfeljebb 3 kérelem esetén 9 ezer forint, ezen felül jelentkezésenként 2 ezer forint.
A hátrányos helyzetűek kedvezményt kapnak az alapdíjból.
A felsőoktatási intézmények 53.450 hallgatót vehetnek fel jövőre államilag támogatott képzésre, míg mesterképzésekre 19.600-an, doktori képzésekre 1.300-an kerülhetnek be.
A felsőoktatási felvételi ponthatárokat július 21-én állapítják meg.
(Forrás: MTI)
2011-01-15 10:14:32
Kutasi Roland
Halálos veszély az influenza, ha valaki nagyon kövér
A H1N1 vírus eleve súlyos influenzajárvány okozójaként jelent meg, de a statisztikai adatok összesítése szerint a fertőzés különösen akkor életveszélyes, ha a beteg kórosan elhízott - mutatták ki amerikai kutatók.
Az Egészségügyi Világszervezet (WHO) 2009 őszén a H1N1 vírus okozta influenzát milliókat veszélyeztető világjárványnak jósolta.
Az egész világot súlyosan érintő pandémia szerencsére elmaradt, de minden országban voltak súlyos fertőzések, betegek, akik gépi lélegeztetésre szorultak és végül életüket vesztették.
Janice K. Louie és munkacsoportja Kalifornia egészségügyi statisztikáját dolgozta fel.
Részletesen értékelték azokat az eseteket, amikor 2009-ben négy hónap alatt influenza-fertőzés miatt kórházi kezelésre kényszerültek a betegek.
A statisztikában csak a 20 évesnél idősebb felnőttek szerepeltek.
Ebben az időszakban 534 felnőtt beteget vittek kórházba virusfertőzésnek megfelelő tünetekkel, és a vizsgálatok igazolták is a H1N1 vírus jelenlétét.
A fertőzöttek 43 százaléka ötvenévesnél idősebb volt, és 72 százalékuk kórházi ápolását súlyos influenzának megfelelő tünetek tették szükségessé.
Az influenza miatti kórházba fölvett felnőttek 51 százaléka a testtömeg-index alapján elhízottnak minősült.
A WHO szerint túlsúlyos az az ember, akinek testtömegindexe (BMI) 25-29,9 közötti, elhízott pedig az, akinek mutatója 30 fölötti.
(A testtömegindexet a kilogrammban megadott testtömeg és a méterben megadott magasság négyzetének hányadosa adja meg.)
A Clinical Infectious Diseases szaklap februári számában megjelenő tanulmányukban a kutatók hangsúlyozzák, hogy az 51 százalékban elhízott felnőttek a kaliforniai átlag kétszeresét jelentik.
Az influenzában meghaltak 61 százaléka volt 30-as testtömeg indexnél kövérebb, sőt a halottak 31 százalékának indexe meghaladta a 40 egységet, tehát ezek súlyosan elhízottnak számítottak.
" A súlyosan elhízott embereket, akiknek testtömeg indexe eléri, vagy meghaladja a 40 egységet, influenza ellen évente oltani kell.
Orvosuknak külön figyelni kell ezekre az emberekre, és ha a vírusfertőzés tünetei megjelennek, fontos a gyors diagnózis és a sürgős kezelés " - írja a munkacsoport vezetője.
Az amerikai tanulmány közzétételével egy időben jelentették be itthon, hogy idén a H1N1 vírus első hazai áldozata egy súlyosan elhízott férfi volt, akit nem oltottak be influenza ellen.
(MTI)
2011-01-15 10:26:27
Juhász Éva
' ' Kacsaúsztató ' ' a kutyusos tanyán
A bekötőutak és a Bogáncs tanya is vízben áll Hódmezővásárhely közelében, mint ahogy arról az egyik önkéntes által készített fotók is tanúskodnak.
A víz nehezíti a messzebb lévő autóútról való bejutást is.
A tanyát a Konrad Lorenz Természet- és Állatvédő Alapítvány működteti.
2011-01-15 10:29:22
Juhász Éva
Elindult az összkormányzati portál
2011-01-15 10:39:39
Juhász Éva
Baleset a 43-ason
Baleset történt a 43-as főúton Makó és Apátfalva között.
Körülbelül 11 óráig teljes útlezárás lesz a főút ezen szakaszán.
A rendőrség elsődleges információi szerint egy ügyeletes orvosi autó megkülönböztető jelzést használva haladt a főúton, amikor az ütközés történt.
Az ügyeletes orvosi autó előtt haladó két, valamint a szemből érkező egy személygépkocsi lehúzódott, utat engedve a járműnek, ám a szemből érkező másik személyautó nem állt meg, hanem kikerülte az út szélére húzódott járművet, melynek során a megkülönböztető jelzést használó gépkocsival érintőlegesen ütközött.
A baleset során összesen négy járműben keletkezett anyagi kár, személyi sérülés adataink szerint nem történt. forrás: CSMRFK
2011-01-15 10:45:44
Juhász Éva
Újra lehet korizni a Kossuth téren
2011-01-15 10:58:48
Juhász Éva
Boldoggá avatják II. János Pált
XVI. Benedek pápa megtörténtnek ismert el egy elődje, II. János Pál közbenjárására bekövetkezett csodát, s ennek alapján elrendelte a 2005-ben elhunyt egyházfő boldoggá avatását.
A ceremóniát, amelyre több százezer zarándokot várnak, május 1-jén tartják Rómában.
XVI. Benedek pénteken ismertetett rendeletében csodának minősítette egy Parkinson-kórban szenvedő francia apáca gyógyulását.
A boldoggá avatás a szentté avatás előtti utolsó állomás.
Ahhoz, hogy valakit szentté nyilvánítsanak, két, a személyéhez köthető csoda kell.
Miután a II. János Pál temetésén részt vevők skandálva azonnal szentté avatást kértek, XVI. Benedek néhány héttel elődje halála után megindította a szentté avatási eljárást, amely az egyház szokásai szerint általában az érintett halála után öt évvel szokott elkezdődni.
Elrendelte ugyanakkor, hogy a vizsgálat legyen nagyon alapos, nehogy bármilyen kétség maradjon II. János Pál érdemei felől.
A boldoggá avatást lehetővé tévő csodát a pápa azután ismerte el, hogy a Vatikán által összeállított, orvosokból, teológusokból, bíborosokból és püspökökből álló bizottság csodának minősítette Marie-Simon-Pierre francia apáca felépülését a Parkinson-kórból.
Az apáca társnőivel az ugyancsak Parkinson-kórban szenvedő II. János Pálhoz fohászkodott, s két hónappal a pápa halála után egy reggel arra ébredt, hogy visszanyerte mozgásképességét, megfogalmazása szerint mintha újjá született volna.
Bár korábban kétségek merültek fel azzal kapcsolatban, hogy Marie-Simon-Pierre nővér betegségének diagnózisa helyes volt, a Vatikán szentté avatási kongregációja pénteki nyilatkozatában az áll, hogy a Szentszék által kijelölt orvosok " alaposan tanulmányozták az ügyet és arra a megállapításra jutottak, hogy a gyógyulásra nincs tudományos magyarázat " .forrás: MTI
2011-01-15 11:04:31
Juhász Éva
Elindult a Budapest-Bamako-futam
2011-01-15 11:17:33
Juhász Éva
Kálmány Lajosra emlékeztek Szőregen
Kálmány Lajos néprajzkutatóra, katolikus papra egykori szőregi segédlelkészre emlékeztek péntek este a szőregi Tömörkény István Művelődési Házban.
Az emlékünnepséget Rózsavölgyi József önkormányzati képviselő és a Szőregi Baráti Kör szervezte.
Az emlékest keretében Miklós Péter történész a Kereszténydemokrata Néppárt szegedi ügyvezető elnöke, a Fidesz kulturális tagozatának Csongrád megyei elnöke ismertette a hallgatósággal Kálmány Lajos (18521919) életrajzát, majd bemutatta jelentőségét a magyar tudománytörténetben.
` Kálmány Lajos a néphagyományok és a népi szövegek népdalok, balladák, imádságok gyűjtésével, valamint az ősi magyar hiedelemvilág rekonstruálásával nemcsak a magyar folklorisztikának, de az egész európai szellemi néprajznak nagy szolgálatot tett.
Ennek bizonyítéka, hogy korának magyar és német tudományos elitje számon tartotta az egykori szőregi káplánt` fogalmazott Miklós Péter, aki korábban önálló kötetben dolgozta föl Kálmány egyházi pályáját.
A történeti előadás után az esemény résztvevői megkoszorúzták a szőregi plébániaépület falán elhelyezett 1982-ben Tápai Antal készítette Kálmány- domborművet.
Itt Péter László irodalomtörténész professzor az 1952-ben megjelent Kálmány Lajos.
Egy nagy magyar folklorista című könyv szerzője mondott rövid méltató beszédet.
A rendezvényen részt vett a kilencvenkettedik életévét a napokban betöltött Szarvas Béla atya is, aki 1970 és 1995 volt szőregi plébános, s akinek lelkipásztori szolgálata idején szintén megemlékeztek Kálmányról.
` Nagyon fontosnak tartom a szőregi helyi értékek és kulturális hagyományok őrzését.
Ennek jegyében emlékeztünk meg ma a nagyhírű tudós papról, aki 1882 és 1885 között három évig volt segédlelkész Szőregen.
Képviselői tevékenységemben a múlt értékeinek ápolását örömmel vállaltam föl, hiszen meggyőződésem, hogy csak múltunk, hagyományaink ismeretében építhetünk tartalmasan jövőt` mondta Rózsavölgyi József, a városrész önkormányzati képviselője. forrás és teljes cikk: szegedma.hu
2011-01-15 11:26:44
Juhász Éva
Nincs már készültség Szegednél
Szombat hajnalban a Tisza vízszintje 650 centiméter alá csökkent Szegednél, ezért déltől megszűnik az első fokú árvízvédelmi készültség.
Feljebb, a mindszenti vízmércénél szombat délelőtt 724 centiméter volt a vízállás, ott az előrejelzések szerint a jövő hét közepére süllyedhet a készültségi szint, 650 centiméter alá a folyó vízállása - mondta Priváczkyné Hajdu Zsuzsanna, az Alsó- Tisza vidéki Környezetvédelmi és Vízügyi Igazgatóság (Atikövizig) szóvivője.
A Hármas-Körös torkolati szakaszára irányadó csongrádi vízmércénél 700 centiméter körüli a Tisza vízszintje, ezért ott is elsőfokú készültség van.
Az árvízvédekezésben 67-en vesznek részt, ők főként a tizenkét órás figyelőszolgálatot látják el, munkájukat azonban még mindig nehezíti, hogy a burkolatlan töltésszakaszok sok helyütt járhatatlanok - tudatta a szakember.
Az Alsó-Tiszán az eddigi legmagasabb vízállást 2006 áprilisában mérték: Mindszentnél 1062, Szegednél 1009 centimétert.forrás: hir24.hu
2011-01-15 11:57:23
Juhász Éva
Parragh: várható, hogy megmozdul a munkaerőpiac
A Kereskedelmi és Iparkamara elnöke szerint ösztönző hatása lehet a munkanélküli támogatások csökkentésének.
Az utóbbi időben sokat javult a piaci helyzet, az export emelkedik, és a belső fogyasztásban is megindult a növekedés, ezt pedig ki kell használni ezt Parragh László mondta az Egyenes Beszédben.
A Magyar Kereskedelmi és Iparkamara elnöke hozzátette: az Új Széchenyi Tervet bizakodva fogadták a vállalkozók, hiszen sok olyan elem visszaköszön benne, amit már régóta szorgalmaztak.
A szakember példaként említette a pályázati szabályok leegyszerűsítését, illetve a támogatások intenzitását.
Parragh László szerint ösztönző hatású lehet a munkanélküli támogatások csökkentése, úgy véli, így vissza lehet vezetni az embereket a munkaerőpiacra.
Példaként említette Szlovákiát, ahol az 1990-es évek végén nagy ollót nyitottak a munkával és a segéllyel elérhető jövedelem között.
Ennek hatására ott megmozdult a munkaerőpiac, és itt is hasonló várható tette hozzá a szakember.forrás: atv.hu
2011-01-15 12:12:37
Olasz Monika
Vendégváró falatok egy jósnőtől
Egy nagyon egyszerű és könnyen elkészíthető recepttel kedveskedett a Családi Magazinműsorunk hallgatóinak Szegedi Erika, a Rádió7, Magyarország és Európa főboszorkánya.
Az étel nem csak ízletes, hanem még egészséges is!
Elkészítése: 5 pár virslit karikára szeletelünk, közben tejfölből és majonézből egy öntetet készítünk, és hozzáadjuk a virslikarikákat.
Ezt követően egy vöröshagymát apróra felkockázunk, hozzáadjuk az öntethez és egy napra a hűtőbe tesszük.
Ehhez rengeteg húsfélét készíthetünk mondta a jósnő, aki legtöbbször a következőt készíti: 30 dekagramm húst apróra vágunk (csirkemell), majd párizsias jelleggel elkészítjük.
Ezt követően 3-4 darab paprikával kirántjuk.
Jó étvágyat kívánunk!
Megosztom!
|
2011-01-15 12:13:31
Juhász Éva
Tippek az influenza kivédésére
2011-01-15 12:16:45
Olasz Monika
Sörös csirke ebédre vagy vacsorára?
Dr. Vincze Anikó, a Nemzeti Fogyasztóvédelmi Hatóság Dél-Alföldi Regionális Felügyelőségének osztályvezetője, és a Szegedi Kirendeltség vezetője néhány évvel ezelőtt az egyetemi szobatársnőjétől hallotta a sörös csirke receptjét, melyet szombaton délelőtt megosztott a Családi Magazinműsorunk hallgatóival.
Hozzávalók: 4 darab nagyobb csirkecomb (alsó és felső egyben) 2 evőkanál margarin 2-3 darab leveskocka 1 darab fokhagyma ízlés szerint sör, só, bors Elkészítése: A tepsit kikenjük margarinnal, amelybe belehelyezzük a csirkecombokat.
Ezt követően a húst bedörzsöljük leveskockával, majd fokhagymával, a maradékot, pedig a tepsibe dobjuk.
Ha ezzel végeztünk, körülbelül 1 centiméterig felöntjük a tepsit sörrel, megszórjuk sóval és borssal.
Ezután fólia alatt legalább fél óráig sütjük a húst, hogy megpuhuljon, majd levesszük a fóliát és ízlés szerint addig sütjük, ameddig szeretnénk.
Ki ropogósra, ki kevésbé ropogósra.
Jó étvágyat kívánunk!
Megosztom!
|
2011-01-15 12:41:08
Juhász Éva
Magyar állampolgárok is kaphatnak vendégmunkási vízumot Amerikába
2011-01-15 12:54:58
Juhász Éva
Új természetvédelmi terület a határ romániai oldalán
Új természetvédelmi terület jött létre a magyar-román határ romániai oldalán.
A Cséffai Természeti Park létrehozásában szerepe volt a Körös-Maros Nemzeti Park Igazgatóság határmenti együttműködésének.
A Cséffai Természeti Park alapításáról szóló kormányhatározatot december elején írta alá Borbély László román környezetvédelmi miniszter és Adrian Nastase kormányfő.
A több mint ötezer hektár területű új természetvédelmi terület Nagyváradtól mintegy 30 km-re délre található.
A Kárpát-medence természetföldrajzi szempontból egy egységet képez mondta a Krónikának Bánfi Péter, a Körös-Maros Nemzeti Park élővilágvédelmi osztályának vezetője.
Emlékeztetett: a Cséffai Természeti Park védetté nyilvánítását másfél évtizedes munka előzte meg, aminek eredményeként egy 13 ezer hektáros egybefüggő védett terület alakult ki.
Frink József, az Erdélyi Szigethegység Természeti Park biológusa a terület természeti értékeit sorolva elmondta: a terület védetté nyilvánítását elsősorban az itt található értékes élőhelyek, nedves, mocsaras rétek, illetve a cséffai mesterséges halastavakhoz kötődő gazdag madárvilág indokolta.forrás: mr1.hu
2011-01-15 13:17:55
Olasz Monika
Örök divatban a csipke
Az aktuális fehérnemű divatról, színekről és anyagokról, a legkülönlegesebb darabokról, valamint az egyéb kiegészítőkről is kérdeztük szombat délelőtti Családi Magazinműsorunk vendégét: Nagy-Benkő Sárát, az Ámor és Sára Fehérnemű Üzletek tulajdonosát, aki azt is elárulta, hogy a nővérke jelmez az egyik legkeresettebb termék.
A vendégünk elárulta: a fehérneműk, a pizsamák és a harisnyák esetében is egyre divatosabb a csíkos, a kockás, a pöttyös és a virágos minta, mely minden korosztály számára tökéletes választás lehet.
A harisnyák között találhatunk vékonyabb és vastagabb fazont, színben és méretben többfajta változatban.
A fehérneműk vásárlásakor választhatunk selyemből, szaténból, pamutból és csipkéből készült melltartókat, szintén többféle színben és méretben.
A báli szezonban egyre többen választják a pánt nélküli darabokat és a zselés melltartókat, melyek a mindennapos viselésre is alkalmasak mondta az üzlettulajdonos.
Az üzletben különleges alkalmakra is találhatunk darabokat, így különféle jelmezeket, melyek között a legkeresettebb a nővérke kosztüm tudtuk meg Nagy-Benkő Sárától, aki arról is beszélt, hogy nagyon kedvelt még az erotikus fehérnemű és az ehető férfi vagy női tanga is.
Ha Önök is vásárolnának egy szép fehérneműt vagy egy jelmezt, hogy meglepjék a kedvesüket, azt megtehetik Hódmezővásárhelyen, a Teleki és a Kinizsi utca kereszteződésében, a társasházaknál, ahol február 14-én, Valentin-napon hatalmas akcióval kedveskednek a vásárlóknak.
Nyitva tartás: hétköznap 10 órától 17 óráig, szombaton 9 órától 12 óráig.
Érdeklődhet telefonon is, a 0630/545-96-03-as számon.
2011-01-15 13:25:59
Juhász Éva
Harmadfokúra emelik az árvízi készültséget az Észak- Dunántúlon
2011-01-15 13:34:13
Kokovai Péter
Hervé fotói belsőépítész szemmel
Rácz Norbert tárlatvezetésével tekinthették meg az érdeklődők szombat délelőtt a Lucien Hervé kiállítást a hódmezővásárhelyi Emlékpontban.
A vásárhelyi belsőépítész arra figyelmeztetett, hogy nem szabad a képek mellett elszaladni.
Bár úgy tűnik, gyorsan értelmezhetők, de érdemes elmélyülni a részletekben, akkor megtalálja bennük az ember azokat az izgalmas pontokat, amelyek világhírűvé tették a Vásárhelyről elszármazott, elsősorban épületfotóiról ismert Elkán Lászlót.
Rácz Norbert kiemelte, hogy Hervé, az` építészlelkű fotográfus` nem dokumentálta az építészeti alkotásokat, hanem elmesélte azokat.
Nem totálban mutatta be az adott objektumot, hanem részleteikben.
Ezek a részletek szerencsés esetben összeállnak, és teljes képet adnak az épületről.
Bár a fotóművész azt állította magáról, hogy nincs hite, az ismert belsőépítész szerint Elkán munkái tele vannak hittel.
Hervé posztmodern épületeket fotózott, de képein jól látható, hogy a betonvilág is lehet emberközpontú.
Rácz Norbert kérdésre válaszolva kifejtette, hogy döntő szerepe van a minőségnek.
Ha a panelvilágban a minőség eltűnik, és az épület csupán használati tárggyá degradálódik, elvész az emberközpontúság.
Mintegy 20-25 fő nézte végig ezen a szombaton a kiállítást rendhagyó tárlatvezetéssel.
Hervé fotói január 23-ig láthatók az Emlékpontban.
Kokovai Péter
2011-01-15 13:48:37
Juhász Éva
Februárban kaphatják meg elmaradt bérüket a tiszabői tanárok
Várhatóan február elején kapják meg elmaradt bérüket a tiszabői tanárok és a polgármesteri hivatal dolgozói.
Az államkincstár és a Szolnok megyei kormányhivatal erre vállalt garanciát, miután az önkormányzat - adósságai miatt - nem tudta kifizetni a decemberi béreket.
Egyelőre adós maradt az általános iskola, az óvoda és a polgármesteri hivatal dolgozóinak decemberi munkabérével a tiszabői önkormányzat.
A dolgozókat január 10-én tájékoztatták arról, hogy a törvényben előírt határidőig nem kapják meg járandóságukat, csupán a munkába járás költségeit fizeti ki két hónapra az önkormányzat - mondta Ulviczky László jegyző.
A legközelebbi bérfizetés dátuma február 3-a.
A fizetés elmaradása ellenére valamennyi hivatali dolgozó és pedagógus folytatja a munkát Tiszabőn.
Domán Gáborné, az általános iskola igazgatója úgy nyilatkozott:` 327 gyerekről van szó, semmiképpen nem megoldás, hogy nem vesszük fel a munkát`.
Mint mondta, bíznak benne, hogy segítséget kapnak az államtól.
Ha azonban a fizetés a jövőben is elmarad,` nem tudja garantálni, mit tesznek a kollégák` fogalmazott.forrás. mr1.hu
2011-01-15 14:14:05
Olasz Monika
A ködlámpák helyes használata
Kimondottan nagy ködben, 20/30 km/h sebességnél érdemes használni a ködlámpát, e fölött nincs gyakorlati haszna.
Segítségével akár 20-25 méterre is elláthatunk hangsúlyozta Családi Magazinműsorunkban Ludescher Ádám, a Suzuki Sun szalon vezetője, aki a hátsó és első ködlámpák használatáról is beszélt.
A ködlámpa a járművekben egy extra felszereltségnek számít, bár a mai világban egyre elterjedtebb.
Amikor nincsen nagy köd, a használata nem csak nem ajánlott, hanem még szabályokba is ütközik.
Sajnos, ettől függetlenül is nagyon sokan bekapcsolják, ez, pedig zavarhatja a szembejövő jármű vezetőjét mondta Ludescher Ádám.
Jó látási viszonyok között semmivel nem látunk többet, attól, hogy használjuk a ködlámpát, illetve a fényében előbukkanó akadályok előtt megállni sem tudunk, annyira az autó elé világít a lámpa.
Fontos, ha valaki utolér bennünket, kapcsoljuk le a lámpát, hiszen zavarhatja a mögöttünk haladókat jelentette ki a szalonvezető.
A ködlámpa magasságát már nagyon sok autóban beállíthatjuk, ha többen ülünk a járműben, a lámpát érdemes lentebb állítani, ha kevesebben, akkor pedig feljebb.
Az is előfordulhat, hogy a két lámpa egymástól függetlenül nem egyformán világít, ezt lehet műszeresen orvosolni.
Ludescher Ádám arról is beszélt, hogy a négysávos úton alapvető szabály a jobbratartási kötelezettség, ez azt jelenti, hogy hiába haladunk a megengedett sebességgel, ettől függetlenül nekünk a külső sávban kell közlekedni, a belső sávot csak előzésre használjuk.
Ha valakinek kérdése lenne, az felteheti személyesen Hódmezővásárhelyen, a Szántó Kovács János utca 178. szám alatt vagy telefonon, a 62/535-700-as számon.
2011-01-15 16:09:10
promenad.hu
Hétfőn eléri a Duna a budapesti rakpartokat
2011-01-15 16:15:46
promenad.hu
Megdőlt a melegrekord
Hazánkban két helyen is magasabb hőmérsékletet mértek a 18 évvel ezelőtti melegrekordnál.
A Vas megyei Jakon 13,8, Körmenden 14,4 fokot mértek.
Januar 15-én 18 éve Somogyszobon mérték a legmelegebbet, 13,6 fokot. forrás: origo.hu
2011-01-15 16:28:54
promenad.hu
Ingyenes kurzus az újraélesztésről Hódmezővásárhelyen
Az újraélesztés szakszerű folyamatáról tartottak bemutatót szombaton a hódmezővásárhelyi Németh László Gimnáziumban.
A rendezvényen az Országos Mentőszolgálat hódmezővásárhelyi állomásának szakemberei először elméleti előadást tartottak, mellyel kapcsolatban a jelenlévők több kérdést is feltettek.
Ezt követően a mentősök gyakorlatban is bemutatták a szakszerű újraélesztés folyamatát, végül a megjelentek maguk is kipróbálhatták és elsajátíthatták a megfelelő mozzanatsort.
Csongrád megyében nyolc mentőállomás dolgozói szerveztek és tartottak laikusok számára előadást és gyakorlati bemutatót a hirtelen szívhalál utáni újraélesztés szakszerű folyamatáról a szombati napon tájékoztatta portálunkat Demeter Sándor a Hódmezővásárhelyi Mentőállomás vezető mentőtisztje.
Demeter Sándor elmondta, hogy szeretnék, ha a lakosság minél szélesebb körben elsajátítaná, hogy mit kell tenni, amíg a mentők a helyszínre érnek.
Ez azért is fontos, mivel Európában évente közel 700 ezer embert ér hirtelen szívhalál, közülük pedig csupán, mintegy 5-10% az, aki felépülve el tudja hagyni a kórházat.
Míg, ha a hatékony, megfelelő minőségű mellkas-kompresszió időben megkezdődik, akkor a túlélés esélye legalább 60%-os mondta az állomásvezető.
Így nagy jelentősége van, hogy a mentők kiérkezéséig egy laikus is be tudjon avatkozni hirtelen szívhalál esetén.
Szombaton, az ingyenes kurzus laikusok számára lett megrendezve és az újraélesztés elsajátításáról szólt.
A vásárhelyi gimnáziumban Demeter Sándor mentőállomás vezető, Túri Mihály mentőtiszt, Demeter Sándor mentőápoló, Somodi Norbert mentőápoló és Borbély László fő mentőápoló vett részt a megjelentek oktatásában.
Ezen a napon Csongrád megyében Szegeden, Szentesen, Makón, Csongrádon, Mórahalmon, Kisteleken és Ruzsán is előadást tartottak a témában.
2011-01-15 16:34:38
promenad.hu
Egy korsó sör távol tart az orvostól
Csökkentheti a cukorbaj, valamint a magas vérnyomás kockázatait, és még a fogyókúrában is segíthet a világos sörök visszafogott fogyasztása spanyol orvosok szerint.
A sörfogyasztás mellé testmozgást és a halban, gyümölcsökben, olivaolajban, illetve zöldségekben gazdag mediterrán étrend alkalmazását javasolják a szakemberek - olvasható a The Daily Telegraph című brit lap internetes oldalán.
A sör folsavat, vitaminokat, vasat és kalciumot tartalmaz, szakemberek szerint ugyanolyan egészségügyi haszna van, mint a borfogyasztásnak.
A sörhasért pedig a zsíros ételek, a mozgáshiány, valamint a tivornyázás a felelős - vélekedtek.
Ramon Estruch kutató szerint a visszafogott sörfogyasztásnak étkezési és egészségügyi előnyei vannak.
A sörivás " nem feltétlenül jelent súlygyarapodást, mert az italban nincs zsír, és kalóriatartalma is alacsony " - mondta, és szembe állította a spanyol és a brit sörivási szokásokat.
Míg az ibériai országban kis pohárból kortyolgatják a tapasok mellé a sört, addig Nagy-Britanniában nagy mennyiségben fogy az ital.
A Barcelonai Egyetem, a Barcelonai Klinika és a madridi III. Károly Egészségügyi Intézet kutatói 1249 férfit és nőt vizsgáltak, a résztvevők életkora 57 év felett volt.
Az eredmények azt mutatták, hogy azoknál, akik mérsékelten fogyasztanak sört, kisebb a cukorbetegség és a magas vérnyomás veszélye, emellett alacsonyabb a testzsír arányuk.
Akiknél mediterrán étrenddel párosult a sörivás, azoknak még súlyuk is csökkent.
A sör " védi " a szív-és érrendszert, és más italokhoz mérten viszonylag alacsony az alkoholtartalma is - összegeztek a kutatók. forrás: MTI
2011-01-15 16:42:48
promenad.hu
Az MNB nem tud a drágulás ellen hatni
A magas inflációt elsősorban az üzemanyagok árának emelkedése okozta, és az élelmiszerek drágulása.
A maginfláció még mindig alacsony mondta Suppan Gergely a Világgazdaság Online-nak.
A Magyar Nemzeti Bank (MNB) nem tud hatást gyakorolni ezekre, csak az inflációs várakozásokat csökkentheti véli az elemző.
Az élelmiszerek árának emelkedését elsősorban a kedvezőtlen időjárás okozta, mely egész Európát érintette, a benzin árának erős felfutása némileg váratlan magyarázta az elemző.
Havi alapon 3,8 százalékkal emelkedett a liszt ára; a burgonya, a zöldség és a gyümölcs 2,8 százalékkal kerül többe, az étolaj pedig 2,1 százalékos dráguláson ment keresztül a KSH adatai alapján.
Nagyobb áremelkedés tapasztalható a ruházati cikkek terén, 1 százalékos.
Az áremelkedés elsősorban az alacsonyabb jövedelmű rétegeket érintheti kellemetlenül, ugyanis az alapvető fogyasztási cikkek áremelkedését ezen háztartások nem tudják kompenzálni, ugyanis rendelkezésre álló jövedelmük egészét elköltik, s nincs megtakarításuk.
Míg magasabb jövedelemsávban kompenzálható a megtakarítási hányad csökkentésével.
Az MNB kamatemeléssel az inflációs várakozásokra tud hatást gyakorolni, ezeket fékezhetik Suppan szerint.
Tekintettel arra, hogy eddig az infláció miatt emelték a kamatot 2010 utolsó két hónapjában 5,25 százalékról mely történelmi mélypontnak számított Magyarország tekintetében 5,75 százalékra, most az` zavarná meg a piacokat`, ha nem emelnének fejtette ki Suppan Gergely. forrás és teljes cikk: szegedma.hu
2011-01-15 16:48:46
promenad.hu
Ügyeletes orvosi autó karambolozott a 43-as úton
2011-01-15 17:00:46
promenad.hu
Cselgáncs Vk: két értékes magyar bronz a bakui Mesterek Tornáján
2011-01-15 17:13:24
promenad.hu
Fizetés nélkül akartak távozni
Egy napon belül elfogta és őrizetbe vette a rendőrség azt a két embert, akik fizetés nélkül akartak ellopni több árucikket egy kecskeméti áruházból, eközben nekitámadtak a biztonsági őröknek is értesült a HavariaPress.
A kiskunsági megyeszékhely egyik áruházában csütörtök este figyelt fel a biztonsági személyzet két emberre, akikről alaposan gyanítani lehetett, hogy fizetés nélkül akarnak elvinni több árucikket.
A pénztártól való távozásuk után ezért az őrök megpróbálták feltartóztatni őket, hogy ellenőrzés céljából mindkettejüket a biztonsági szobába kísérjék.
Erre azonban a két férfi nem volt hajlandó, hanem nekitámadtak az őröknek, ellökték őket, majd a ki nem fizetett árucikkekkel együtt elmenekültek.
A nyomozók azonban a beszerzett adatok alapján már másnapra elfogták a két feltételezett tettest, egy 29 éves és egy 25 éves kecskeméti fiatalembert, akiket kihallgatásuk után őrizetbe vettek. forrás: kecskemetitv.hu
2011-01-15 17:23:09
promenad.hu
Magyar Európa-bajnoki bronz gyorskorcsolyában
2011-01-15 17:38:48
promenad.hu
Áprilisban tisztújító kongresszust tart a MKP
Április 16-án tisztújító kongresszust tart a Magyar Koalíció Pártja (MKP) - közölték az országos tanács ülése után szombaton Pozsonyban.
A tanácskozás színhelye egyelőre nincs eldöntve.
Berényi József pártelnök szerint az MKP kongresszusára egy olyan dél-szlovákiai városban kerül sor, ahol a párt novemberben megnyerte a helyhatósági választásokat.
A kongresszuson megválasztják a parlamenten kívüli MKP új elnökét, illetve az országos tanács tagjait.
Az országos tanács szombati ülésén meghatározták a párt következő félévi legfontosabb feladatait. forrás: MTI
2011-01-15 17:45:23
promenad.hu
Békés, a veszélyeztetett bringások megyéje
Arányaiban Békés megyében bicikliznek a legtöbben hazánkban.
A magas benzinárak miatt sokan adják le a rendszámot, és inkább biciklire váltanak.
Tavaly jóval több kerékpáros okozott balesetet Békésben, mint a korábbi esztendőkben.
Különböző akciókkal igyekeznek a kerekezők figyelmét felhívni a veszélyekre.
Akik megtehetik, átülnek bringára A múlt évben 9,4 százalékkal, 2,959 milliárd literre csökkent az üzemanyag-fogyasztás a magyar piacon a Magyar Ásványolaj Szövetség adatai szerint.
A benzin vásárlása 12,9, a gázolajé 6,2 százalékkal csökkent, 1,368 milliárd, illetve 1,591 milliárd literre.
Szakértők szerint a visszaesésnek két alapvető oka van, egyrészt csökkent a fizetőképes kereslet, másrészt az árak folyamatosan emelkedtek az elmúlt évben.
Tavaly januárban a 95-ös átlagára 317 forint volt, a gázolajé pedig 297 forint, immáron a benzin átlagára 363-364 forintra, a gázolajé 354 forintra nőtt.
A magas árak miatt sokan biciklire váltanak, nőtt is a kerékpáros balesetokozók száma megyénkben.
Sokan nincsenek tisztában a szabályokkal - A kerékpárosok is járművezetők, rájuk is vonatkoznak a KRESZ szabályai.
Ennek ellenére gyakran elfordul, hogy ittasan közlekednek, nem adnak elsőbbséget akkor, amikor egyébként nekik kellene elengedni a másik közlekedőt, illetve sokszor nincsenek tisztában a kanyarodás szabályaival sem - hangsúlyozta Vargáné Szombati Andrea, a megyei főkapitányság sajtószóvivője.
A rendőrség figyelmeztetéssel, helyszíni bírsággal és feljelentéssel próbálja rászorítani a kerékpárosokat is arra, hogy tartsák be az előírásokat.
Ezenkívül a gyermekeknek több iskolában a Zebraakadémia foglalkozások keretében oktatják a szabályokat, és tanév végén a program zárásaként a kisdiákok vizsgát is tesznek a megszerzett ismeretekből.
Nagyon fontos hogy a kerékpáros a járművét is készítse fel a forgalomban való részvételre.
Nem elég a szabályokat ismerni, azokat a biztonságos közlekedés érdekében be is kell tartani.
Így lakott területen kívül éjszaka és korlátozott látási viszonyok között soha nem szabad megfeledkezni a láthatósági mellény használatáról.
A mellény viselése belterületen ugyan nem kötelező, de szürkületben és éjszaka rendkívül hasznos.
A kerékpáron mindenképpen legyen üzembiztos világítás elöl és hátul is. forrás és teljes cikk: beol.hu
2011-01-15 17:55:07
promenad.hu
Elúszik az őszi vetés
2011-01-15 18:41:07
Kokovai Péter
Lázár János felvetése nyomán a pénznyerő automatákat vizsgálják
2011-01-15 19:04:41
Kokovai Péter
Mocskos eredetű mosószerre bukkantak
2011-01-15 19:39:50
Kokovai Péter
A zöld mezőgazdaságra helyezik a hangsúlyt
Az Új Széchenyi Terv (ÚSZT) azokra az életképes elképzelésekre épít, amelyek a gazdasági élet szereplőitől származnak, miután az elmúlt fél évben élénk konzultáció folyt a gazdaság megerősítéséhez szükséges lépésekről - mondta Fazekas Sándor pénteken Karcagon, ahol a helyi vállalkozók előtt ismertette a nagyszabású terv agráriummal és vidékfejlesztéssel kapcsolatos részleteit.
A következő 15-20 évben nem élhetünk úgy, ahogy eddig tettük, sokkal rugalmasabb munkaerőpiacra, nagyobb termelékenységre és hatékonyságra lesz szükség, ha Magyarország a világban versenyképes akar maradni - hangsúlyozta a vidékfejlesztési miniszter.
Az Új Széchenyi Tervben ennek szellemében kiemelt helyet kaptak a kis- és középvállalkozásokat támogató pályázatok, mert e szektor növekedése az új munkahelyek számának gyarapodásával jár együtt az országban.
A programok 80 pályázatára 500 milliárd forint áll rendelkezésre, és az ÚSZT hét programja közül öt szorosan kapcsolódik a vidékfejlesztéshez - jelezte Fazekas Sándor.
A miniszter felsorolása szerint az Egészségipari Programon belül megtalálhatók a növényházi kertészet fejlesztési lehetőségei, a kertészetek geotermikus-energiával való korszerűsítésének, valamint a bioélelmiszerek termesztésének módozatai.
Ebben a programban lesznek 50 millió forint alatti pályázatok, hogy a kisvállalkozások is " labdába tudjanak rúgni " - fűzte hozzá.
Fazekas Sándor a Zöldgazdaság-fejlesztési Program kapcsán arról beszélt, hogy abban a " zöld mezőgazdaságra " helyezik a hangsúlyt, ami magában hordozza a mezőgazdasági alapanyagok, melléktermékek, megújuló energiaforrások hasznosítását, és előmozdítja az öko- és környezetbarát termékek előállítását.
A Vállalkozásfejlesztési Program újdonsága az Agrár Széchenyi Kártya - fogalmazott a tárcavezető, hozzátéve: az agrárvállalkozások ennek révén 25 millió forintos hitelhez juthatnak átmeneti likviditási gondjaik enyhítésére.
E program részét képezi a minőségi élelmiszertermelés, a helyi termelői piacok kialakítása és a helyi védjegyrendszer kifejlesztése.
A Foglalkoztatási Program fő célja a vidéki szférában is a közvetlen munkahelyteremtés, valamint a munkaerőigényes vállalkozások támogatása.
A Közlekedésfejlesztési Program keretén belül pedig a közös raktárbázisok kialakításából származó előnyöket hasznosíthatják a vidéki vállalkozások - emelte ki Fazekas Sándor.
Forrás: MTI
2011-01-15 19:48:08
Juhász Éva
Budapest-Bamako Rally - Az indulás percei
Útnak indultak szombat reggel a Rádió 7 és a promenad.hu által is támogatott` Vedd észre csapat` tagjai a Budapest-Bamako Rally-ra.
A rajt pillanatairól készült fotókat megtekintheti, ha tovább kattint!
Csikesz Péter fia készítette az alábbi fotókat édesapja és bátyja nagy utazásának első perceiről.
Csak reggel derült ki, hogy valóban indul a futam.
A kis csapat lelkesen, adományokkal megrakodva a járműhöz illő öltözetben rajtolt el a Hősök teréről.
2011-01-15 22:30:56
Juhász Éva
Ketten meghaltak Vásárhely közelében
Szikáncsnál, Hódmezővásárhelytől 8-10 kilométerre baleset történt.
Az eset során egy személygépjármű borult a vízelvezető árokba.
Az autó vezetője és utasa a helyszínen életét vesztette.
Teljes útzár mellett helyszínelnek.
Fotóriporttal!
Szombat este egy ezüst színű, Fiat Regata típusú személyautó tartott Földeák irányába.
Szikáncsnál a műtrágyatelep bekötőútja előtt körülbelül egy kilométerrel a gépjármű kereke lekapott az útról, s az autó felborult, majd fejjel lefelé a vízzel teli csapadékvíz elvezető árokba borult.
A baleset során a személygépjármű hódmezővásárhelyi vezetője és utasa - két középkorú férfi - a helyszínen életét vesztette.
A rendőrségi helyszínelés miatt várhatóan két órán keresztül teljes útzár lesz.
A Hódmezővásárhely és Makó között közlekedők a maroslelei utat tudják alternatívaként igénybe venni.
Megosztom!
|
2011-01-16 05:38:11
Kutasi Roland
Hagyományt teremtettek a szikáncsi pótszilveszterrel
A Szikáncsi Részönkormányzat novemberi megalakulásakor vetődött fel, hogy a településrész lakói is szeretnék, ha Szikáncson is zenés-táncos rendezvényen találkozhatnának az itt élők.
Szombat este az egykori iskola épületében több mint hatvanan gyűltek össze pótszilveszterre, akiket Benkő Zsolt települési képviselő, a részönkormányzat vezetője köszöntött, de eljött az estre a korábbi részönkormányzati vezető, Fekete Ferenc is.
Lukács Julianna, a részönkormányzat tagja elmondta: több éve, Szilveszterkor kisebb tűzijátékra gyűlnek össze a szikáncsiak az óév utolsó estéjén, és most az itt lakók kívánságának megfelelően pótszilveszteri mulatságot szerveztek.
A bál bevételét jótékony célra kívánják fordítani szögezte le Lukács Julianna, kifejtve: felvetődött, hogy a belvíz károsultjainak adnák át az összeget, de egy másik alternatíva szerint ennek az összegnek a segítségével kezdenék meg az árkok kiépítését a településrészen, hogy hasonló, belvizes időszak ne okozhasson ilyen károkat.
A bálazók hajnalig táncoltak a sláger- és mulatós zenére, és a bál végén elhatározták: a rendezvényt hagyománnyá teszik Szikáncson.
Arnay Megosztom!
|
2011-01-16 06:17:41
Olasz Monika
Közlekedési információk a Dél-Alföldről
2011-01-16 06:18:01
Olasz Monika
Hosszabb-rövidebb időre előbukkan a nap
Helyenként felhős, párás, foltokban tartósan ködös időjárásra van kilátás.
Máshol azonban a változó felhőzet mellett hosszabb-rövidebb időre előbukkan a nap.
Mérsékelt lesz a nyugati, délnyugati szél.
A legmagasabb nappali hőmérséklet 6, 11 fok között alakul, délnyugaton egy-két fokkal melegebb is lehet.
Gyenge melegfronti hatás érvényesül.
A frontra érzékenyeknél ingerlékenység, alvászavarok jelentkezhetnek.
A legtöbb helyen még alacsony lesz a légszennyezettség, de a por koncentrációjának növekedésére lehet számítani.
Az enyhe időben jobban terjednek a kórokozók, a betegségek elkerülésének érdekében fontos, hogy szervezetünk védekezőképességét megerősítsük.
A vitamindús, zöldségben, gyümölcsben gazdag étkezés segítheti a betegségek elleni küzdelmet.
Napközben vékonyabban öltözhetünk, egy könnyebb kabát elegendő lehet, reggelre azonban többfelé fagypont közelébe hűl a levegő.
Az autózók kedvező időjárási feltételekre, jó útviszonyokra számíthatnak.
Forrás: origo.hu
2011-01-16 06:35:44
promenad.hu
Többen meghaltak egy budapesti szórakozóhelyen
Tömegverekedés és pánik tört ki a főváros Nyugati téri egyik szórakozóhelyén, három fiatal lány meghalt, többen életveszélyesen megsérültek.
Az eddigi információk szerint hárman meghaltak és sokan megsérültek egy fővárosi, Nyugati téri szórakozóhelyen szombat éjszaka, de hivatalos tájékoztatást egyelőre sem a rendőrök, sem a mentők nem adtak az MTI helyszínen tartózkodó tudósítójának.
A BRFK sajtóügyeletese korábban azt mondta: három fiatal lány vesztette életét az V. kerületi szórakozóhelyen, és az eddig tisztázatlan körülmények között bekövetkezett tragédia miatt kialakult pánikban a menekülők sok száz fiatal társaikat eltaposták.
Az MTI tudósítója a helyszínen azt látta, hogy a szórakozóhelyről távozó fiatalokat a rendőrök egyenként igazoltatják, a szórakozóhely bejárata előtt több mentőautó áll, a rendőrség szalaggal zárta le a tér egy részét, és az Oktogon felé vezető út forgalmát szintén lezárta.
A Nyugati pályaudvar előtti villamosmegállóban, illetve a tér előtt több száz fiatal várakozik közülük néhányan azt mondták: verekedés tört ki a diszkóban, majd pánikba estek, és a tömeggel együtt megpróbáltak kimenekülni a szűk bejárati ajtókon.
Elmondásuk szerint a szórakozóhelyen még mindig több sérült tartózkodik.
A mentők három fiatal halálát állapították meg a helyszínen, de vannak olyanok, akiknek az életéért még küzdenek az orvosok.
A Nyugati tér környékén mintegy 150 rendőr, és több tucatnyi járőrautó áll.
A BRFK szóvivője és az országos mentőszolgálat sajtóügyeletese az MTI tudósítójának telefonon annyit mondott: tájékozódnak, és nem tudnak az ügyről egyelőre bővebb felvilágosítást adni. forrás: mr1-kossuth.hu
2011-01-16 06:59:12
Olasz Monika
A szlovákok is változtatnának az állampolgársági törvényen
2011-01-16 07:16:37
Olasz Monika
Lökösházáig jár az aradi vonat
Február elsejétől csak Lökösházáig megy a korábban Aradig közlekedő vonat.
A MÁV Start weboldalának tájékoztatása szerint a Román Vasúttársaság (CFR) döntésének megfelelően a Békéscsabáról 6:40-kor Aradra induló, valamint az Aradról Békéscsabára 21:12-kor érkező vonatok Lökösháza és Arad között 2011. február 1-jétől nem közlekednek.
A vonatok Békéscsaba Lökösháza, illetve Lökösháza Békéscsaba állomások között változatlan menetrenddel közlekednek.
Forrás: beol.hu
2011-01-16 07:21:22
Olasz Monika
Bravúros győzelem a norvégok ellen
A magyar férfi kézilabda-válogatott bravúros győzelmet aratott Norvégia felett a svédországi világbajnokságon.
A magyarok pénteken 32-26-ra kikaptak az olimpiai ezüstérmes izlandiaktól, míg a norvégok könnyedén verték 35-29-re a japánokat.
A célkitűzés, vagyis a hét közé jutás szempontjából fontos volt, hogy a Mocsai-csapat legyőzze az Eb-hetedik norvégokat.
A lelátón döntő többségben norvég szurkolók tomboltak, ők örömmel látták a kedvencek 5-0-s kezdeti rohamát, valamint Erevik kapus három bravúrját.
Négy és fél perc után időt is kértünk.
Az első magyar gól - 0-6-nál - a 8. percben született Ilyés révén, előtte még Mocsai büntetőt rontott, a kapuban pedig Fazekast Mikler váltotta.
Sikerült 7-4-re, majd 8-6-ra feljönni (14. perc), ekkor azonban Schuchot kiállították.
A két Iváncsik, Gergő és Tamás, valamint az átlövő Ilyés magára talált, és vezérletükkel a csapat tartani tudta a lépést.
A 20. percben már csak 11-10-re vezettek a norvégok, de ebben a kritikus szakaszban Katzirzot kiküldték a bírók.
Az emberhátrányból jól jött ki a magyar sereg, még úgy is, hogy Iváncsik Gergő büntetőből szétlőtte a kapufát, öccse pedig - aki egyenlíthetett volna - ziccert hibázott.
A kapufa segített a nekünk is, de az egyenlítés nem jött össze.
A szünet után kétszer is emberelőnybe került a Mocsai-együttes - egyszer dupla létszámfölénybe is -, ám ekkor a bírók a norvégok pártján álltak, és nem sikerült gólt dobni.
Ettől felpörögött az északi gárda, és elhúzott 20-16-ra.
Több poszton is cserélt a kapitány, az irányító Császár új színt vitt a játékba, Mikler pedig fantasztikusan védett.
Forrás: MTI
2011-01-16 07:42:04
Olasz Monika
Áradnak a folyók, nem javul a belvízhelyzet
2011-01-16 08:33:44
Olasz Monika
Londonba látogat Schmitt Pál
Londonban tesz látogatást vasárnap és hétfőn Schmitt Pál, aki részt vesz a soros magyar EU-elnökség londoni kulturális rendezvénysorozatának megnyitóján, és vezető brit politikusokkal, valamint angliai magyar szervezetek képviselőivel is találkozik.
A magyar köztársasági elnök lesz a díszvendége annak a koncertnek, amelyet a Budapesti Fesztiválzenekar ad Fischer Iván vezényletével és a neves brit zongorista, Stephen Hough közreműködésével London legnagyobb kulturális központjában, a Temze déli partján emelkedő Royal Festival Hallban vasárnap este.
A koncert - amelynek műsorán Haydn, Liszt és Beethoven művei szerepelnek - egyben annak a rendezvénysorozatnak is a nemzetközi nyitánya, amely Liszt Ferenc születésének 200. évfordulója alkalmából indul.
A hangverseny előtt Schmitt Pál a londoni magyar nagykövetségen nagy-britanniai magyar szervezetek képviselőivel találkozik.
Forrás: mr1-kossuth.hu
2011-01-16 08:46:07
Olasz Monika
Csatornafedél a kerékpár csomagtartóján
Üzemanyag- és csatornafedél-tolvajt fogtak a rendőrök szombaton Békéscsabán és Gyulán.
A Békéscsabai Rendőrkapitányság vasárnap éjjel őrizetbe vett egy férfit, aki gázolajat próbált lopni egy teherautóból.
A jármű egy békéscsabai telephelyen állt, és a telephely irodájából figyelő dolgozó vette észre, hogy valaki megpróbál hozzáférni a teherautó tartályában lévő üzemanyaghoz.
Megzavarta, mire az ismeretlen elmenekült.
A férfi értesítette a rendőrséget, a járőrök pedig a helyszín közelében az elfogták a 36 éves fiatalembert, akit őrizetbe vettek és lopással gyanúsítanak.
Forrás: beol.hu
2011-01-16 11:15:49
Kokovai Péter
Védőoltás a kokain ellen
Az orvostudomány történetében először várható, hogy kokainizmus ellen oltással védekezhetünk.
Amerikai szakemberek szerint a tudományos eredmény értékét tovább növeli, hogy hasonló oltóanyag kidolgozásával várhatóan a nikotin és a heroinfüggőség is megszüntethető.
Két amerikai egyetem munkatársai először egymástól függetlenül, majd mind szorosabb együttműködéssel dolgozták ki azt az oltást, mely forradalmasíthatja a különböző kábítószerekről történő leszokás technikáját.
A két munkacsoport laboratóriumi egerek millióit oltotta be influenzavírusból készült kombinációkkal, amíg megtalálták azt a változatot, mely kokainfüggőség ellen nyújt védelmet.
Az ellenanyag, mely az oltóanyag hatására az egérben kifejlődik, hozzákapcsolódik a kokainhoz, mielőtt elérné az állat agyát és gátolja a kábítószer hatását.
A kutatók kiemelik, hogy ez a védőhatás 13 héten keresztül működik.
Az oltás eredménye, hogy a kezelt egerek immunrendszere érzékeli, fölismeri a kokaint és azt ellenséges anyagként leköti, megsemmisíti.
A munkacsoportnak az eddigi vizsgálatok szerint sikerült az influenzavírusból olyan részt elkülöníteni, mely az emberre ártalmatlan.
Állatkísérletben az immunreakció igen gyorsan és biztonságosan létrejön, és ha az egér szervezetébe beszippantással vagy más módon kokainmolekula kerül, az ellenanyag semlegesíti és megakadályozza, hogy az agyi központot elérhesse.
A kábítószer-függőséggel foglalkozó szakemberek hangsúlyozzák, hogy a kokain hatása emberen nem különbözik a kísérleti állaton észlelhető reakciótól.
Crystal, a munkacsoport vezetője bizonyos abban, hogy az emberen történő vizsgálatok is rövidesen elindulhatnak.
Elsőként olyan, kokainhoz kötődő betegeken próbálják ki az oltást, akik szeretnének a szerről leszokni, de eddig ez nem sikerült.
Forrás: MTI
2011-01-16 11:27:34
Kokovai Péter
A püspökök kérése: senki ne tüntessen a Katolikus Rádióért
2011-01-16 11:31:20
Antal Sándor
Hárman meghaltak egy fővárosi szórakozóhelyen szombat éjszaka.
A Nyugati téri szórakozóhelyről szombat éjjel 23 óra körül eddig tisztázatlan körülmények között kiáramlott a tömeg, a három fiatal lány a kialakult pánikhangulatban életét vesztette.
Az MTI korábban nem hivatalos rendőrségi forrásból származó információra hivatkozva azt közölte: az áldozatokat vélhetően agyontaposták a diszkóból menekülők.
A mentősök szóvivője ugyanakkor azt mondta: még nem egyértelmű, mi okozta a lányok halálát a pontos okot igazságügyi orvos szakértői vizsgálat állapítja meg.
A rendőrség helyszínen rögtönzött sajtótájékoztatója szerint a tömegben pánikhangulat alakult ki a helyszínen, további sérültekről a hatóságoknak egyelőre nincs tudomásuk.
Horváth Katalin Fanni a helyszíni sajtótájékoztatón elmondta: folyamatosan hallgatják ki a tanúkat, és további szemtanúkat keresnek.
Még nem egyértelmű, hogy mi okozta a halálát a Nyugati téri szórakozóhelyen történt tragédia három áldozatának, a halál pontos okát igazságügyi orvos szakértői vizsgálat állapítja meg - mondta az Országos Mentőszolgálat szóvivője.
Győrfi Pál közlése szerint a helyszínen dolgozó mentősök találtak külsérelmi nyomokat az áldozatok testén, ezek származhattak " lökdösődésből ", ami a pánikhangulatban kialakult, de azt egyelőre nem lehet kijelenteni, hogy ez okozta a halálukat.
A szóvivő megerősítette, hogy a tragédiának nincsenek további áldozatai, vagy sérültjei.
Elmondta, hogy a helyszínről az éjszaka egy részeg fiatalt kellett kórházba szállítani, továbbá a tömegben egy fiatal rosszul lett a tragédiát követően, őt a helyszínen ellátták a mentősök.
Ezek az esetek azonban véleménye szerint nem függtek össze a három lány halálával.
Győrfi Pál tájékoztatása szerint a mentők szombat éjjel fél 12 előtt néhány perccel kaptak riasztást a szórakozóhelyen történt balesetről.
A bejelentés több eszméletlen fiatalról szólt.
A mentőszolgálat hat egységet riasztott a helyszínre, az első egységek öt percen belül megérkeztek.
A mentősök három fiatal lányt találtak a bejáratnál, egyiküknek sem volt szívműködése és légzése.
Azonnal megkezdték az újraélesztésüket, ami több mint fél óráig tartott, de sajnos már nem tudtak segíteni rajtuk, csak a halál beálltát tudták megállapítani.
A helyszínen a rendőrség cáfolta, hogy tömegverekedés tört volna ki.
Újságírói kérdésre válaszolva a szóvivő a helyszínen kijelentette: vizsgálja a rendőrség, hogy a helyiségben többen tartózkodtak -e, mint amennyi a befogadóképessége, illetve azt is, hogy a megfelelő menekülési útvonalak biztosítottak voltak -e.
Az MTI tudósítója azt látta: több tűzoltóautó is a helyszínre sietett, ugyanakkor a katasztrófavédelem közlése szerint tűzoltói beavatkozásra nem volt szükség.
Az MTI rendőrségi forrásból úgy tudja: huszonéves fiatal lányok vesztették életüket.
Az MTI helyszínen tartózkodó tudósítójának beszámolója szerint a szórakozóhelyet lezárták, a várakozó fiatalokat pedig arról tájékoztatták, hogy csak a bűnügyi szemle után kaphatják meg otthagyott értékeiket.
Aki ezt nem tudja megvárni, azok vasárnap egy külön megadott telefonszámon érdeklődhetnek holmijaik felől.
A Nyugati pályaudvar várótermében több száz fiatal várakozik, akik egy szál pólóban menekültek ki a diszkóból és többük elmondása szerint azért nem tudnak hazamenni, mert irataik és lakáskulcsaik, kabátjukban és táskájukban a szórakozóhelyen maradtak.
A rendőrség vasárnap reggel még nem tudott információt adni arról, hogy mikorra lesz eredménye az orvos szakértői vizsgálatnak.
Korábban, hajnalban a Budapesti Rendőr-főkapitányság szóvivője az MTI-vel azt közölte: az eddigi információk szerint kizárható, hogy késelés történt volna.
Az MTI korábban, nem hivatalos rendőrségi forrásból származó információra hivatkozva, azt közölte: az áldozatokat vélhetően agyontaposták a diszkóból menekülők.
Forrás: MTI
2011-01-16 12:27:12
Kutasi Roland
Kerékpártolvaj rendőrkézen
Kerékpártolvajt fogtak el a szegedi rendőrök szombaton délután, aki épp a lopott biciklit tolta hazafelé.
Bejelentés érkezett ugyanis a rendőrség ügyeletére, miszerint Zsombó külterületén a sértet tanyájáról valaki eltolta annak kétkerekűjét.
A járőrök nem sokkal később már a település belterületén megtalálták a biciklit, amint azt egy helybéli férfi tolta éppen haza.
A férfit a rendőrök előállították és gyanúsítottként hallgatták ki.
Dr. Tuczakov Szilvána r. őrnagy - CsmRFK sajtó
2011-01-16 12:29:00
Juhász Éva
Vízhiány fenyegeti a világ mezőgazdaságát
2011-01-16 12:43:37
Juhász Éva
Vonat ütközött személyautóval
Szerencsés kimenetelűnek mondható az a baleset, amely vasárnap délelőtt történt a 451-es főút Csongrád és Szentes közötti szakaszán a vasúti átjáróban.
Egy Szentes felé haladó Opel személygépkocsi a vasúti fényjelző készülék tilos jelzése ellenére hajtott rá a sínekre, ahol a neki jobb oldalról épp odaérkező vonat a gépkocsinak ütközve a sínekről az árokba tolta le.
Az ütközés során személyi sérülés nem történt.forrás: CSMRFK
2011-01-16 12:58:22
Kutasi Roland
Magyarországon 2011-ben is sajtószabadság van - jelentette ki szombaton a fideszes Deutsch Tamás, aki szerint az elfogadott médiatörvény továbbra is olyan jogszabályi keretet határoz meg, amely garanciáját adja a sajtó szabadságának.
A politikus közölte azt is, amíg őt a magyar közéletben látni, addig senkinek nincs félnivalója attól, hogy Magyarországon nem lesz sajtószabadság.
Az európai parlamenti (EP) képviselő budapesti sajtótájékoztatóján példaként azt mondta: 2011. január 1-je óta egyetlen újságírót sem rabosítottak, és biztos benne, éppen a médiatörvény az egyik garancia arra, hogy soha ne fordulhasson elő Magyarországon, hogy azért rabosítsanak egy újságírót, mert a munkáját végzi.
Megjegyezte, néhány éve, az MSZP-SZDSZ-kormány alatt " mintha Magyarországon újságírókat rabosítottak volna ".
" Jól emlékszem -e arra, hogy akkor (...) az említett magyarországi pártok nagy európai politikai családja " közül egyetlen egy sem tartott meghallgatást az Európai Parlamentben? - tette fel a kérdést.
Deutsch Tamás azzal kapcsolatban, hogy az emberi méltóság védelmét - amely a médiatörvényben szerepel - többen " puha kategóriaként " említik, azt a példát hozta, hogy a napokban az ATV egyik műsorában egy " magát alkotmányjogásznak tartó úriember " a magánnyugdíjpénztárakkal kapcsolatos törvénnyel összefüggésben azt mondta: a beadott kereseteket az Alkotmánybíróságnak az emberi méltóság védelmére hivatkozva kellene elfogadnia, és a törvényt hatályon kívül helyeznie.
A fideszes politikus az MSZP kritikáira reagálva azt idézte fel, hogy 2009-ben többpárti tárgyalások folytak egy új médiatörvény elfogadásáról, és ezen megbeszélések során teljes körű egyetértés jött létre először egy új médiatörvény koncepciójáról, majd erre épülve egy új törvény teljes normaszöveg-javaslatáról.
Ezt a normaszöveget az MSZP elnöksége és frakciója támogatta.
Az akkor a szocialista párt által támogatott médiatörvény-tervezet valamennyi lényeges eleme a most elfogadott médiatörvényben is szerepel - tette hozzá, azt kérdezve: " mikor hazudott az MSZP? "
Deutsch Tamás szerint az európai politika úgy működik, hogy az európai baloldal - és minden országban a baloldal, valamint a liberális erők - kettős mércét alkalmaznak.
" Amit ők megtehetnek, azt a néppárti politikai erők, a jobboldalhoz tartozó politikai erők nem tehetik meg " - vélekedett, kijelentve: ugyanez a kettős mérce tapasztalható az elmúlt hetek politikai viharában.
" Magyarként is, európaiként is, demokrata politikusként is, mióta a közélet ügyeivel foglalkozom, az egyik legfontosabb kérdés számomra az, hogy mindenhol a világon, de mindenekelőtt a saját hazámban sajtószabadság legyen " - mondta, hozzáfűzve, hogy amíg őt a magyar közéletben látják, addig senkinek nincs félnivalója attól, hogy Magyarországon nem lesz sajtószabadság.
" Elképzelhetetlennek tartom azt, hogy én magam bármilyen módon a magyar közéletben részt vegyek akkor, hogy ha Magyarország oda jutna vissza, amely helyzet alapvető megváltoztatása érdekében 1988. március 30-án harminchat társammal együtt, harmincheten megalapítottuk a Fiatal Demokraták Szövetségét " - közölte.
Megjegyezte, nagyon bízik abban, hogy hosszú-hosszú éveken keresztül a Népszabadság megjelenhet azzal a címlappal, hogy " a megjelenés napján a sajtószabadság megszűnt ", ugyanis éppen ez jelenti azt, hogy sajtószabadság van.
A médiatörvény elleni pénteki budapesti tüntetésre Deutsch Tamás úgy reagált: Magyarország szabad ország, az emberek szabadon elmondhatják véleményüket.
A külföldi bírálatokat firtató újságírói felvetésre példaként ismertette egy CDU-s és egy CSU-s EP-képviselő korábbi közleményét, amelyben úgy vélekedtek, hogy a Magyarország ellen indított kampány a kétharmados Fidesz-többség miatti irigységből táplálkozik.
Deutsch Tamás közölte azt is, személy szerint nem ért egyet az Európai Biztonsági és Együttműködési Szervezet (EBESZ) sajtószabadság- képviselőjének azon álláspontjával, amely szerint nem elég megvárni, hogyan alakul az új magyar médiatörvény gyakorlata, módosítani kell a törvényt.
A fideszes EP-képviselő szerint az európai gyakorlatnak megfelelő a magyar médiatörvény tartalma, és ha " annyira borzalmas " lenne a jogszabály, a gyakorlatban annak már meg kellett volna mutatkoznia.
(MTI)
2011-01-16 13:04:23
Olasz Monika
Egyablakos ügyintézés a NAV-nál
A költségvetés bevételi előirányzatainak hatékonyabb és gazdaságosabb teljesítését, az egyszerűbb, végső soron az egyablakos ügyintézés bevezetését tekinti legfontosabb céljának az egykori VPOP és APEH összevonásával létrejött Nemzeti Adó- és Vámhivatal (NAV).
Fazekas Jánosné regionális adófőigazgató szerint a felső irányításban létrejött összevonást követően az elkövetkező egy-két évben valósul meg a regionális és a megyei szintű szervezetek összevonása is.
Jelenleg az észak-alföldi főigazgatóságon és a hozzá tartozó három megyei - Hajdú-Bihar, Jász-Nagykun- Szolnok, Szabolcs-Szatmár-Bereg - igazgatóságon összesen 1611-en dolgoznak, 50 zárolt létszámuk van.
Várhatóan sokan élnek majd a lehetőséggel, és 40 év munkaviszony után nyugdíjba mennek - tette hozzá Fazekas Jánosné.
Mező Gábor ezredes, észak-alföldi vám- és pénzügyőr főigazgató elmondta: szervezetükben december 31-ig 1004-en voltak, 13 informatikus átkerült az adóhivatalhoz, így jelenleg 24-en hiányoznak a szervezetből, de a nyugdíjba menőkkel január végéig a hiányzók száma 70-re növekszik.
Az MTI érdeklődésére Mező Gábor közölte: tavalyi bevételi irányzatuk 33 milliárd forint volt, amit 10 milliárddal túlteljesítettek.
Ugyanakkor ennél sokkal több jövedéki bevétel keletkezett a régióban, ugyanis fontos feladatuk a cigaretta- és az üzemanyag csempészet elleni fellépés, aminek a büntetéseit a közép-magyarországi regionális vámszervekhez kell befizetni.
Az ezredes szerint elkezdődött a vám- és az adóhivatalok informatikai rendszerének egységesítése, amely után ezen a területen is megvalósulhat az egyablakos ügyintézés.
Forrás: MTI
2011-01-16 13:11:19
Olasz Monika
2050-re Kína lesz a legnagyobb gazdaság a világon
Alapvető változás megy végbe az évszázad közepére a világgazdasági erőviszonyokban, 2050-ben már Kína lesz a legnagyobb gazdaság, India pedig a harmadik, a feltörekvő országok erősödése viszont nagyobb jólétet eredményez a fejlett ipari államokban.
A PricewaterhouseCoopers előrejelzése szerint az évszázad közepén a hazai összterméket (GDP) tekintve Kína messze megelőzi majd a mostani világelső Egyesült Államokat, amely a második helyre szorul.
A jelenlegi harmadik Japán az ötödik helyre csúszik vissza, helyét India veszi át.
A negyedik Brazília lesz, amely a nyolcadik helyről tör előre.
Az ötödik helyen Oroszország áll majd A világ 2050-ben (The World in 2050) című tanulmány szerint.
Nyugat-Európa lemaradását jelzi, hogy a 21. század közepén a térségből csupán két ország fér majd fel a legnagyobbak tízes listájára, annak is csak a végére; Németország a nyolcadik, Nagy-Britannia a kilencedik helyen áll majd 2050-ben, holott a legutóbbi, 2009-es adatok alapján összeállított listán a tízből még 5 ország nyugat-európai.
A legnagyobb feltörekvő országok hetes csoportja, az E7 (Brazília, India, Indonézia, Kína, Mexikó, Oroszország és Törökország) 2050-re lekörözi a hét legfejlettebb ipari ország alkotta G7-csoportot (Egyesült Államok, Franciaország, Japán, Kanada, Nagy- Britannia, Németország és Olaszország).
Az E7-csoport összesített GDP-je több mint 60 százalékkal nagyobb lesz 2050-ben, mint a G7-csoporté, ami gyökeres átalakulást jelent ahhoz képest, hogy jelenleg az E7 teljesítménye csupán a 36 százalékát éri el a G7 teljesítményének.
A változás komoly kihívás a G7-csoport kormányainak.
Kezelni kell majd a versenyképtelenné váló ágazatok összeomlásából fakadó munkanélküliséget, és ösztönözni kell a gazdasági szerkezet átalakítását, miközben szűkítik a mozgásteret az államháztartás feszültségei.
A nyugati konszernek közben egyre élesebb versenyre kényszerülnek a feltörekvő országokban kialakuló új óriásvállalatokkal a piacokért és a nyersanyagforrásokért.
" A világgazdasági növekedés motorja Ázsia és Latin- Amerika lesz, a feltörekvő országok erősödése azonban növekvő jólétet eredményez a fejlett ipari államokban " - mondta a héten bemutatott tanulmányt ismertetve Alfred Höhn, a PwC partnere, aki szerint az E7-csoport felemelkedése hatalmas piacot teremt a nyugati gazdaságban megtermelt javak és szolgáltatások számára.
A gyors felemelkedés ráadásul a népesség hasonlóan sebes növekedésével jár együtt az E7-csoport világában, az egy főre jutó GDP ezért sokkal lassabban növekszik majd - mondta a szakértő.
A PwC tanulmánya szerint az egy főre jutó GDP, vásárlóerő-alapon összehasonlítva, a kínai gazdaságban jelenleg az Egyesült Államok GDP-jének a 14 százaléka.
2050-re Kína eléri a 45 százalékot, India pedig a 28 százalékot, miközben például Németországban ugyanez az arány a jelenlegi 79 százalékról 82 százalékra nő.
" 2050-ben tehát az átlagot tekintve egy amerikai még mindig kétszer akkora jövedelemmel rendelkezik majd, mint egy kínai " - mutatott rá Alfred Höhn.Forrás: MTI
2011-01-16 13:11:33
promenad.hu
Baleset az M5-ös főúton
Baleset miatt torlódásra lehet számítani az M5-ös főúton.
Vasárnap délután baleset történt az M5-ös főúton Petőfiszállásnál, az út Pest felé vezető szakaszán két személyautó ütközött.
Jelenleg is zajlik a rendőrségi helyszínelés, torlódásra lehet számítani tájékoztatta portálunkat Fekete Edit.
2011-01-16 13:15:50
Kutasi Roland
Szemtanúk szerint óriási volt a zsúfoltság a West Balkánban
2011-01-16 13:50:31
Olasz Monika
Lezuhant egy ultrakönnyű sportgép Egerben
2011-01-16 13:56:46
Olasz Monika
Fellegi: az új Széchenyi-terv nem enged teret a korrupciónak
Ezentúl gyorsabban, egyszerűbben lehet pályázni - mondja Fellegi Tamás fejlesztési miniszter.
Véleménye szerint az új Széchenyi-terv nem enged teret a korrupciónak.
Az új pályázati rendszer és hozzá kapcsolódó intézményrendszer fő jellemvonása, hogy gyorsabb, egyszerűbb és olcsóbb mondta a fejlesztési miniszter a Széchenyi- tervről.
` Megszüntettük a kétfordulós eljárást, és egyfordulós eljárást hirdettünk meg.
Jelentősen rövidítettük a jogszabályban előírt bírálati időt, 8-10 oldalra cseréljük le a 40-60 oldalt.
Az elmúlt években a pályázók és a pályázat kiírók közé beékelődött egy komplett iparág, amely nagyon jól keresett azzal, hogy maguk a pályázók sem igazodtak el a pályázati rendben.
Jelentős bürokratikus és korrupciós pontokat veszünk ki a rendszerből.
` Forrás: mr1-kossuth.hu
2011-01-16 14:01:28
Olasz Monika
Vilmos és Kate kenyérpirító helyett adományokat kér nászajándékba
2011-01-16 14:16:48
promenad.hu
Lovak, lóerők és a kitartó munka gyümölcse
A Rádió7 Szőttes műsorának vendége január második vasárnapján Berei Béla a Totál Szervíz Kft. ügyvezetője, a Berei Lovastanya tulajdonosa volt.
Berei Béla a műsorban Nagyillés Mihály nyugalmazott iskolaigazgatóval folytatott telefonbeszélgetése során elmondta:` az embernek sokszor a saját szívén át vezet az út, de akkor is előre kell haladni`.
Berei Béla 1940. szeptemberében született Derekegyházán, szülei második gyermekeként.
Szülei tanítók voltak, akik a pedagógusi munka mellett kántori teendőket is elláttak.
Édesapja és édesanyja vásárhelyi származású, és anyai nagyapja, Tóth Ferenc tanító úr is vásárhelyi pedagógus volt.
Vendégünk elmondta, hogy négyen voltak testvérek, édesanyjáék viszont heten, így nagyon nagy a család.
Minden évben tartanak is egy unokatestvér találkozót, melyre mindig más városban és más személy szervezésében kerül sor.
Gerhardt József műsorvezető kérdésére Berei Béla elmondta, hogy a család nagyon viszontagságos körülmények között élte meg a II. Világháborút.
Édesapja ugyanis ebben az időben katona volt, az édesanya pedig négy gyermekével folyamatosan menekült a szovjetek elől.
Míg 1944-ben a nagycsaládos katonák leszerelhettek, és édesapjuk elkezdte keresni családját, de csak decemberben lehetett újra együtt a család.
2011-01-16 15:43:47
Kokovai Péter
Elhunyt Susannah York
2011-01-16 15:56:18
Kokovai Péter
Pénzügyi témákkal kezd Magyarország
Akár történelmi jelentőséget is nyerhet a Magyarország európai uniós elnöksége alatt rendezett első hivatalos miniszteri találkozó, a kedden Brüsszelben tartandó pénzügyminiszteri ülés, hiszen azon indul útjára a tagországok kormányait képviselő Tanács szintjén az EU-n belüli gazdasági koordináció új korszaka, az európai szemeszter.
Matolcsy György nemzetgazdasági miniszter elnökletével tartják immár a találkozót, amelynek fő témája az unió gazdasági helyzete lesz, beleértve a szemesztert és az euróövezet pénzügyi stabilitását szolgáló terveket.
Napirenden van a magyar elnökségi program és a bankok válságokkal szembeni ellenálló képességének mérésével kapcsolatos tervek is.
Téma lesz a keddi EU-miniszteri találkozón az állandó euróövezeti pénzügyi stabilitási mechanizmusra vonatkozó szabályozás, beleértve a már elhatározott - igen korlátozott mértékű - uniós szerződésmódosítást is.
Ennek érdekessége, hogy bár a munkát alapvetően az euróövezeti országok csoportja végzi, a zónán kívüli EU-tagállamok is bekapcsolódhatnak.
Brüsszeli források közlése szerint eddig öt külső ország jelezte érdeklődését, köztük van Magyarország és Nagy-Britannia.
Forrás: MTI
2011-01-16 17:04:38
Kokovai Péter
Civilek multinacionális cégek elleni bojkottra szólítanak fel
Civilek egy csoportja arra szólítja fel a " tudatos magyar vásárlókat ", bojkottálják azt a tizenhárom multinacionális céget, amely az Európai Unió brüsszeli központjához fordult, miután diszkriminatívnak tartja a " különadót ".
A kezdeményezők között vannak közgazdászok, illetve közismert személyek, mint például Kondor Katalin újságíró, Pozsgay Imre egyetemi tanár, vagy Zétényi Zsolt jogász.
A közlemény leszögezi, hogy a csoport teljes mértékben támogatja az Orbán-kormány lépését és` ragaszkodnak a különadó maradéktalan behajtásához.
` Forrás: MTI
2011-01-16 17:07:44
Kutasi Roland
Megbocsáthatatlan hibát követett el az üzemeltető
2011-01-16 17:12:58
Kutasi Roland
Rendkívüli ülést tartanak Strasbourgban a magyar médiatörvény ügyében
2011-01-16 17:16:20
Kutasi Roland
Gábor Zsazsa még nem tudja, hogy amputálták a lábát
2011-01-16 17:26:08
Kutasi Roland
Melyik a legszerencsétlenebb házszám?
Messze nem a 13-as házszám a legszerencsétlenebb, hanem a 243-as erre jutott egy biztosítótársaság Nagy-Britanniában.
Az utcák 243-as számú házaiban élők 45 százaléka folyamodott a biztosítóhoz valamilyen kárigénnyel az utóbbi négy évben, ez volt a legmagasabb hányad, több mint kétszeresen múlja felül az átlagot.
Második helyen a 201-es házszám áll 36 százalékos kárjelentéssel, a harmadik pedig az egyes, mármint az 1. számú ház.
A 13-as a babona ellenére messze nincs a balszerencseszámok toplistájának élmezőnyében, csupán 18 százalékos a mutatója.
A kárigények zöme nem betörés és lopás következménye volt.
Háromnegyed részüket véletlen baleset vagy értékes tárgy elvesztése miatt adták be az igénylők.
Mindezek alapján nem a házak számai hibáztathatók, hanem inkább lakóik.
A biztosító meglátása szerint a 243-as címek a legnépszerűbb házibulihelyek adta hírül a The Daily Telegraph című brit lap.
(MTI)
2011-01-16 17:53:16
Juhász Éva
Új Széchenyi Terv: hétfőtől három pályázatra lehet jelentkezni
2011-01-16 18:00:47
Juhász Éva
Árvíz, belvíz: dőlnek a rekordok
A hétvégére a Közép-Tisza vidékén már 733 négyzetkilométernyi terület került víz alá, ezzel megdőlt a 2000-ben mért eddigi 701 négyzetkilométeres rekord.
A legnagyobb elöntés a jászberényi, a ceglédi, a kunhegyesi és a kisújszállási belvízvédelmi szakaszon mérhető, ahol az elöntés szintén meghaladta a korábban regisztrált maximális értékeket.
Jász-Nagykun-Szolnok megyében például összesen 643 négyzetkilométert borít belvíz, ami a megye területének mintegy 11 százalékát teszi ki - tette hozzá Lovas Attila.
Tájékoztatása szerint szombaton 42 stabil és 31 mobil szivattyútelep összesen csaknem 5,4 millió köbméter vizet emelt át a befogadókba.
A kisebb mobil szivattyúkkal átemelt vízmennyiség megközelítette az 1 millió köbmétert.
A belvíz elleni védekezésben az elmúlt nap folyamán 188 ember dolgozott.
A munkálatokhoz három társigazgatóság adott kölcsön szivattyút.
A lakott területek mentesítése érdekében Újszászon, Alattyánban, Jánoshidán, Sarudon, Jászkiséren, Jászalsószentgyörgyön, Jászdózsán az önkormányzat irányításával szivattyúznak, több helyen a vízügyi igazgatóság segít műszaki eszközökkel.
Kiskörén, Tiszaburán, Tiszaszentimrén, Tiszaszőlősön és Abádszalókon is a szivattyúzás a legfőbb teendő.
Mezőtúr önkormányzata 500 homokzsákot kapott a belterületi védekezéshez.
A folyamatos vízátfolyások miatt az illetékes önkormányzatok lezáratták a Jásztelek-Jászapáti közötti utat, valamint a Fegyvernek és a 34. számú főutat összekötő műutat.
Továbbra is belvízi elöntés veszélyezteti a Kétpó-Mezőtúr közötti 4632 számú közlekedési utat és az Abádszalók-Pusztataskony közötti műutat.
A súlyos belvízi helyzet mellett az árvíz elleni védekezés is odafigyelést követel, hiszen az elmúlt napokban lehullott csapadék és a hóolvadás újabb vízszintemelkedéseket okozott a Tiszán.
A folyó középső szakaszán vasárnap Tiszafürednél és Kisköre-alsónál áradó vízállást regisztráltak.
A Zagyva-Tarna és a Hármas-Körös végig apad.
A Hortobágy- Berettyó felső és a középső szakaszán alig változó, kismértékben apadó vízállások figyelhetők meg.
Az igazgatóság négy megyére kiterjedő működési területén elsőfokú árvízvédelmi készültséget 500 kilométeren, harmadfokút egy helyen, a Hortobágy-Berettyó jobb partján, Karcag és Kisújszállás között tartanak fenn, a folyószakaszok mentén 218-an védekeztek. forrás: mr1.hu
2011-01-16 18:15:00
Juhász Éva
Őzfőzők versenyeztek
Enyhe, napos bár a kelleténél kissé szelesebb idővel örvendeztették meg az égiek az első hírös városi őzfőző verseny résztvevőit.
A Kecskeméti Kulturális és Konferencia Központ hagyományteremtő rendezvényét nagy érdeklődés kísérte, tizenkét bográcsban készültek a finom ételek.
A vadpörköltek egyik elengedhetetlen összetevőjéből, a vörösborból természetesen a főzőmestereknek és segítőiknek is jutott, így az idő teltével egyre jobb lett a hangulat a kulturális központ előtti téren.
Természetesen azok sem maradtak program nélkül, akiknek nem volt tennivalójuk a bográcsok mellett.
A főzőhelyek mellett felállított sátorban Bede Róbert mesterszakács aki egyben a verseny zsűrijének elnöke is volt tartott bemutatót, a házigazda intézményben pedig a Horgász és Vadász Napok több kiállítása, valamint vásár várta az érdeklődőket.
Az őzfőző megmérettetés különdíját a Kecskeméti Est csapatának raguja nyerte.
A harmadik helyet a Kecskeméti Kulturális és Konferencia Központ, a másodikat a Bács-Kiskun Megyei Vadászkamara, az elsőt pedig a Progresspol főzőinek pörköltje érdemelte ki.
A többi résztvevő köztük a Kecskeméti Lapok csapata emléklapot vehetett át. forrás: kecskemetilapok.hu
2011-01-16 18:35:00
Juhász Éva
Európa-szerte természetes a kettős állampolgárság
A határon túli magyarok a hónap eleje óta kérhetik a kedvezményes honosítást.
Európa több országában is van kettős állampolgárság, különböző feltételekkel és jogokkal.
Szlovákia A hatályos törvények értelmében a kettős állampolgárokat ugyanolyan jogok illetik meg, mint azokat, akik csak szlovák állampolgársággal rendelkeznek.
Választhatnak, választhatók, politikai pártokat, cégeket, iskolákat alapíthatnak, tagjai lehetnek a fegyveres testületeknek, titkos információkhoz is hozzájuthatnak, vagyis, ha valaki kettős állampolgár, nem biztos, hogy automatikusan elutasítják a nemzetbiztonsági átvilágítás során.
Az állam- és közigazgatásban több ezer kettős állampolgár dolgozik, főleg olyanok, akik a szlovák mellett a cseh állampolgárságot is megszerezték a szövetségi köztársaság szétválása után.
Soha senkinek ebből gondja nem támadt, és a belügyminisztérium nem is rendelkezik adatokkal a kettős állampolgárokról.
Románia A román jogszabályok szerint semmi hátrány nem éri Románia területén a kettős állampolgárokat jogaik gyakorlásában.
Köszönhető ez annak, hogy több ezer Moldva Köztársaságban élő polgárnak adtak román állampolgárságot, visszahonosodás címén.
Erre vonatkozóan hivatalosan pontos számadatokat nem közölnek Romániában.
Olaszország Olaszország a` 90-es évek elejétől adja vissza az állampolgárságot azoknak, akik külföldön születtek, de olasz szülőktől vagy olasz nagyszülőktől származnak.
Az olaszországi szlovénoknak is lehet kettős állampolgársága, nekik kétnyelvű személyi igazolványuk is van.
Horvátországban 35 ezres az olasz közösség, Róma sohasem közölte, hányan kérték vissza állampolgárságukat, de a dalmáciai olaszoknak ehhez elég annyi, hogy a horvátországi olasz konzulátusokon kérelmezik.
2002-től a külföldi olaszok választhatnak is.
A kettős olasz-osztrák állampolgárságról folyik most a vita a két ország határán lévő kétnyelvű Trentinoban, az olasz Tirolban osztrák kezdeményezésre az állampolgárság.
Csak azt nem tudják, kinek akarják megadni.
Az 1919 előtt itt élők gyerekeinek, unokáinak, vagy mindenkinek, aki ma itt lakik.
Svédország Svéd állampolgár születésétől fogva az, akinek valamelyik szülője svéd állampolgár.
Azok a külföldiek, akiknek állandó letelepedési és munkavállalási engedélyük van, pár kivétellel gyakorlatilag azonos jogokkal rendelkeznek.
Szavazhatnak a helyi, de nem az országos választásokon.
Nem választhatók parlamenti képviselőnek nincs svéd útlevelük, és bizonyos állásokat, pl. biztonsági rendőrség, katonaság, nem tölthetnek be.
2001-től az új törvény engedi, hogy anélkül vegye fel valaki a svéd állampolgárságot, hogy korábbiról le kelljen mondania. forrás: mr1.hu
2011-01-16 18:55:00
Juhász Éva
A közutakon az elmúlt nap 24 órájában a Rendőrség összesen 88 közúti közlekedési baleset során intézkedett.
Ebből 2 közlekedési baleset 3 halálos áldozatot követelt, 6 súlyos, 19 pedig könnyű sérüléssel járt.
Ezeken felül 61 személyi sérülés nélküli, anyagi kárral járó baleset történt.
2011-01-16 20:39:04
promenad.hu
Fitt nők a T&M-ben
Vasárnap délután fél hatos kezdéssel került megrendezésre a női esték második alkalma a T&M Sport Fitness Stúdióban Hódmezővásárhelyen.
Tarján Lajos, a sport és fitness stúdió vezetője arról tájékoztatta portálunkat, hogy az első alkalom résztvevői közül szinte majdnem mindenki ismét megjelent az edzésen.
Az eseményen, mint annak neve is mutatja, csak nők vehetnek részt.
A női est életre hívásának célja az volt, hogy a dolgozó, családos nők számára is kikapcsolódási lehetőséget biztosítsanak, továbbá, hogy akik eddig féltek kipróbálni, hogy milyen is egy edzőterem hangulata, azt most kötetlen hangulatban megtehessék mondta Tarján Lajos A második alkalom feladatsorainak gerincét a TRX nevű eszközzel végzett feladatok adták.
A TRX gyakorlatok során a feladatot végzők két erős szalagba kapaszkodnak, s előre vagy hátra dőlve ráterhelik azokra teljes testsúlyukat, s eközben különböző izomcsoportokat megmozgató gyakorlatokat végeznek.
A gyakorlatok minden korosztály számára különösebb erőfeszítés nélkül elvégezhetők mondta a fitness stúdió vezetője.
2011-01-16 22:55:45
promenad.hu
Székkutason is a Hódmenza végzi a közétkeztetést
A székkutasi önkormányzat közbeszerzési eljárást folytatott le a közétkeztetést végző társaság kiválasztása kapcsán.
Ennek eredményeképpen 2011. január 1-től, a Hódmenza Kft. látja el a teljes közétkeztetést Székkutas községben, mely magában foglalja, az óvoda, az általános iskola és az öregek napközi otthona közétkeztetésének biztosítását tájékoztatta portálunkat dr. Kovács Pál, a Hódmenza Nonprofit Kft. ügyvezetője.
Az étkeztetés napi ára az óvodában 370 forint, az általános iskolában 462 forint, míg a szociális intézmények részére 591 forint, melyben benne van a tízórai, az ebéd és az uzsonna is.
Székkutas község ellátása a Hódmenza Kft. Kakasszéki Élelmezési Központjából történik.
Dr. Kovács Pál arról tájékoztatta portálunkat, hogy cégük többször tárgyalt a község vezetésével és Szél István, Székkutas polgármesterének kifejezett kérésére, az együttműködés keretein belül, igyekeznek minél több székkutasi lakost alkalmazni, mind a kakasszéki, mind a hódmezővásárhelyi telephelyen.
A községgel való együttműködés másik nagyon fontos pontja, hogy beszállítókként székkutasi termelőket kapcsoljanak be a Hódmenza ügymenetébe.
Ez természetesen főként a zöldség és gyümölcs ágazatban lehetséges.
Az említett beszállítói program tárgyalását még 2010-ben kezdték el, a székkutasi beszállítók várhatóan május hónaptól kezdődően tudnak majd bekapcsolódni mondta az ügyvezető.
Dr. Kovács Pál arról is informálta a promenad.hu-t, hogy a Székkutas községgel kötött megállapodás alapján Székkutas település fogja viselni a törvénynek megfelelő módon a rezsi költség, illetve az alanyi és sávos kedvezményben részesülők esetén a nyersanyagnorma, meghatározott részét is.
Az ügyvezető szólt arról is, hogy nagy elvárás volt társaságukkal szemben, hogy az ételek adagja és minősége emelkedjen.
Ennek kapcsán pozitív visszajelzéseket kaptak, így bíznak benne, hogy Székkutas községben a felnőtt étkeztetésben is nagyobb teret tud majd hódítani a Hódmenza Nonprofit Kft. A menü összeállítása a kakasszéki telephelyen történik, ahol egyébként közel 120 beteg számára is biztosítják a napi élelmezést.
A Hódmenza Nonprofit Kft. 70 diák számára biztosít tízórait, uzsonnát és ebédet, valamint 90 tanulónak csak ebédet, ezen túlmenően 45 óvodásnak tízórait, uzsonnát és ebédet, valamint az idősek napközi otthonában 25 fő részére napközi ellátást.
Az ügyvezető azt is megemlítette, hogy tapasztalataik alapján fokozottan nő az érdeklődés a felnőtt- és az intézményi alkalmazottak étkeztetése kapcsán.
Az ételek kiszállítása Kakasszékről közvetlenül Székkutasra történik, ennek során a társaság minden esetben a maximális jogszabályi elvárásoknak megfelelően jár el, vagyis a legmesszebb menőkig betartja az étel elkészítése és feltálalása közötti időtartamra és tárolásra vonatkozó feltételeket mondta dr. Kovács Pál.
Erdős János Megosztom!
|
2011-01-16 23:03:08
promenad.hu
Öt embert vettek őrizetbe a West Balkánban történt tragédia miatt
Öt embert vett őrizetbe a Budapesti Rendőr-főkapitányság a Nyugati téri West Balkán szórakozóhelyen történt tragédia ügyében - jelentette be Pintér Sándor belügyminiszter vasárnap, késő este tartott sajtótájékoztatóján.
Tóth Tamás, Budapest rendőrfőkapitánya az MTI kérdésére elmondta: az öt ember közül ketten a rendezvény szervezői, ketten a helyiség bérbeadói, egy ember pedig a programsorozat szervezője.
Mindannyiukat foglalkozás körében, több ember halálát okozó veszélyeztetés miatt hallgatták ki gyanúsítottként.
A belügyminiszter azt is elmondta, hogy kábítószert találtak az egyik áldozat szervezetében.
A miniszter szerint ez is meggátolhatta a lányt abban, hogy felismerje a veszélyt.
Pintér Sándor szavai szerint az elmúlt éjszaka az emberi felelőtlenség követelt három halálos áldozatot, de több száz ember élete volt veszélyben a rendezvényteremben.
A belügyminiszter azt mondta, hogy ott mindössze egy százfős kávézónak lett volna helye, és bár 307 embernek biztosítottak volna megfelelő menekülési útvonalat, felelőtlen, kapzsi magatartásból csaknem háromezer embert engedtek be.
A miniszter hozzátette: nem ez volt a végső cél, mert négyezer jegyet nyomtattak ki.
A jelenlegi jogszabályok felülvizsgálatát, továbbá átfogó ellenőrzéseket ígért a belügyminiszter a szombat éjszakai diszkótragédiához hasonló esetek elkerülése érdekében.
Pintér Sándor emellett fokozott ellenőrzéseket is ígért a hasonló rendezvények helyszínein, amelyeket a katasztrófavédelem, a rendőrség, a vám- és pénzügyőrség, továbbá a tisztiorvosi szolgálat munkatársainak bevonásával végeznek majd.
Tizenöt embert állítottak elő vasárnap este a Nyugati térről, ahol az előző éjjel történt tragédiára emlékeztek meg gyertyagyújtással - közölte Pintér Sándor.
A miniszter szavai szerint egyesek a köznyugalom megzavarására használták fel a megemlékezést, tizenöt embert előállítottak, akik visszaéltek a kegyeleti joggal. forrás: MTI
2011-01-16 23:15:47
promenad.hu
Kimosta a pénzét - gyerekeivel együtt állították elő
Pénzhamisítás miatt indítottak eljárást a mosott pénz miatt.
Képünk illusztráció!
- Tegnap dél körül bementem Szegeden a Csaba utcai postára, hogy befizessek két csekket.
A postai alkalmazottat egyúttal arra kértem, hogy a feleségem által kimosott bankjegyeket váltsa be - mondta a szegedkurir.hu-nak az a 37 éves szegedi férfi, akit kedden feleségével és három gyerekével együtt rendőrök vittek be a Szegedi Rendőrkapitányságra.
A Csaba utcai postahivatal dolgozói még soha nem láttak rablás miatt megfestett pénzt, így a mosott bankókról azt hitték, hogy rablásból származnak.
- Hiába magyaráztam, hogy a feleségem a pénztárcájával és különböző számlákkal együtt 60 fokon mosta ki a pénzt, a postások nem hittek nekem, és percek alatt kihívták a rendőrséget - panaszolta a férfi.
A mosott bankjegyeket a rendőrség lefoglalta, hogy a Magyar Nemzeti Bankhoz küldje el szakértői vizsgálatra.
Az ügyben pedig pénzhamisítás miatt - ismeretlen tettes ellen - eljárást indított.
- A gyerekeimet nagyon megviselte ez az ügy, főleg 13 éves lányomat és az 5 éves fiamat - mondta a 37 éves férfi, aki hozzátette: több fórumon is panasszal fog élni. forrás: szegedkurir.hu
2011-01-17 06:58:49
Juhász Éva
Napsütés és fokozódó ködhajlam várható
A bő egy hete tartó tavasziasan enyhe idő a hét elején még folytatódik, és bár fokozódik a ködhajlam, azért napsütésre is lehet számítani.
Számottevő csapadék nem várható.
A hét második felében azonban már téliesre fordul az idő.
A reggelre képződött ködfoltok a délelőtt folyamán ritkulni kezdenek, egyre többfelé feloszlanak, és napközben az ország nagy részén alapvetően napos, száraz időre van kilátás.
A legtöbb napsütés a Dunántúl déli felén valószínű.
Északon, északkeleten ugyanakkor tartósan megmaradhat a köd, ez ködfelhővé alakulhat, borongóssá téve az időjárást.
Ebben a térségben szitálás sem kizárt.
A déli, délkeleti szél gyenge, mérsékelt lesz.
A levegő általában 6, 12 fok közé melegszik, de a borongósabbnak ígérkező északkeleti tájakon kevéssel elmaradhat ettől a csúcsérték.
A magasban továbbra is enyhébb levegő áramlik fölénk, ezért a melegfrontra jellemző tünetek, fejfájás, fáradékonyság, aluszékonyság, csökkent teherbíró képesség jelentkezhetnek. forrás: origo.hu
2011-01-17 07:02:18
Juhász Éva
Közlekedési információk a Dél-Alföldről
2011-01-17 07:14:36
Juhász Éva
Segítettek a rongáló kézrekerítésében
Az Ópusztaszeri Polgárőr Egyesület elnöke, Mucsi Antal és Becsei Csaba polgárőr segített a rendőrségnek egy rongáló fellelésében.
Ópusztaszeren ugyanis január 13-án éjjel valaki nekiment a gyógyszertár közelében lévő villanyoszlopnak, amelyet kidöntött, a gépkocsi vezetője azonban a helyszínről elhajtott.
A két, szolgálatban lévő, tapasztalt polgárőr - a rendőrség kérésére - bekapcsolódott a károkozó keresésébe.
Nem hiába, több órás kutatás után, 14-én délután meg is találták a község egyik külterületi lakóházának udvarán a sérült autót.
A jármű tulajdonosa kérdésükre nem is tagadta a történteket, így a járőröző polgárőrök értesítették a rendőrséget.
Az ügy részleteinek tisztázása folyamatban van. forrás: Rácz Judit Csongrád Megyei Polgárőr Szövetség
2011-01-17 07:20:54
Juhász Éva
Több tucat Fradi-szurkoló jött Szegedre hiába
A Borsodi Teremlabdarúgó-bajnokság szegedi fordulóján nemcsak a pályán pattogó labda tartogatott izgalmakat, hanem a csarnok bejárata előtti tér is, ahol több tucatnyi szurkolót nem engedtek be az eseményre, miközben érvényes belépőiket lobogtatták.
Hosszú percekig kiabálásoktól volt hangos az előtér, kukák borultak, biciklik dőltek.
De szerencsére komolyabb incidens nem történt.
` Egy Fradi-szurkolói busz érkezett közel másfél órával a gála kezdete után, s az ultrák nem voltak olyan állapotban, hogy a biztonságiak a kulturált szórakozás veszélyeztetése nélkül beengedhették volna őket, ezért maradtak ők kint` mondta el Erdős László, a Borsodi Nemzeti Teremlabdarúgó-bajnokság főszervezője.
` Természetesen a megváltott jegyek árát visszatérítették többeknél a helyszínen, akiknek ott nem sikerült, azoknak erről később gondoskodik majd a szervezőgárda.
Ennek módjáról és mértékéről haladéktalanul tájékoztatást kapnak az érintettek.
` A főszervező elmondta, hogy a biztonságiak idővel kiszűrték azokat, akik olyan állapotban voltak, hogy nem veszélyeztették a rendezvény biztonságát, őket mintegy 30-40 főt később beengedték.
` A csarnok üzemeltetőjével 2300 fő befogadására szerződtünk, egy szektort a résztvevő csapatoknak tartottunk fenn.
Mikor az FTC szurkolói busza beérkezett, közel 2200 fő töltötte meg a lelátót` mondta el a főszervező arra felvetésre, hogy voltak olyan hangok, miszerint telt ház miatt nem tudták beengedni az érvényes jeggyel érkező Fradi-szurkolókat.
A szervező elmondása szerint tehát a probléma forrása nem az volt, hogy több jegyet adtak el a kelleténél, hanem a biztonság miatt döntöttek úgy a felelős szakemberek, hogy másfél, két órával az esemény kezdete után érkezők többsége nem volt olyan állapotban, hogy beengedjék a rendezvényre.
Erdős László szerint ez a helyzet előfordult a nyíregyházi fordulónál is, ahol több hazai és diósgyőri szurkolónak kellett a csarnokon kívül maradna.
Kérdésre válaszolva a főszervező elmondta azt is, hogy nem tartja életszerűnek, hogy szegediek is kinnrekedtek volna, hiszen a csapatuk már lejátszotta meccseit, mire az incidens megtörtént, de természetesen, ha volt ilyen eset, akkor a Csongrád Megyei Labdarúgó-szövetségnél lehet jelentkezni, és őket is kárpótolják majd.forrás: szegedma.hu
2011-01-17 07:26:57
Juhász Éva
Varászlón, Vázsnokon és Iklanberényben a független jelölt győzött, míg Mindszentgodisán a Civil Mozgalom, Nyírteleken pedig az MSZP jelöltje futott be.
Kuti Lászlónét (független) választották polgármesterré vasárnap a Somogy megyei Varászlón.
A 148 lakosú településen azért kellett időközi polgármester- választást tartani, mert tavaly októberben szavazategyenlőség alakult ki az öt függetlenként indult jelölt közül a legtöbb voksot elnyert Bata Gábor és Kuti Lászlóné között; mindketten 45-45 voksot kaptak.
A vasárnapi időközi választáson rájuk szavazhatott a falu 131 választásra jogosult lakosa.
Bertók Katalin körjegyző a szavazatok összeszámlálását követően az MTI-nek elmondta: a nem hivatalos eredmény szerint a két jelöltre 113 adták le szavazatukat.
Kuti Lászlónéra 65-en, Bata Gáborra 48-an szavaztak.
A voksoláson a jogosultak 86 százaléka vett részt.
(A múlt év októberében 84 százalékos volt a részvétel.)
A leadott szavazatok között érvénytelen nem volt.
Megyeri Vilmost, a Civil Mozgalom Egyesület jelöltjét választották Mindszentgodisa polgármesterévé a baranyai településen vasárnap tartott időközi választáson.
A helyi választási iroda arról tájékoztatta az MTI-t, hogy a győztes 251, míg független vetélytársa, Link Viktor József 66 érvényes szavazatot kapott.
A mintegy 900 lakosú Mindszentgodisa 699 választópolgárából 319 járult az urnák elé, két voks érvénytelen volt.
Az időközi polgármester-választásra azért volt szükség, mert a község korábbi vezetője, Bimbó István alig több mint két héttel tavaly októberi újraválasztása után lemondott tisztségéről.
A faluért 24 évig polgármesterként dolgozó Bimbó István ezt akkor az országban zajló folyamatokkal, a magán-nyugdíjpénztárakkal kapcsolatos döntésekkel indokolta az MTI-nek.
Fazekas Tibor független jelöltet választották Vázsnok polgármesterévé a baranyai településen tartott időközi választáson, vasárnap.
" A győztes 60, míg szintén független vetélytársa, Tóth Sándor 26 érvényes szavazatot kapott " - mondta Kajdon Béla, a helyi választási iroda vezetője az MTI-nek.
Hozzátette: a mintegy 130 lelket számláló Vázsnok 119 választópolgárából 89 ment el szavazni, három voks érvénytelen volt.
Az időközi polgármester-választást azért írták ki, mert a település korábbi vezetője, Tóth Mária egy hónappal tavaly októberi megválasztása után lemondott.
A polgármesteri tisztség ugyanis összeférhetetlen volt falugondnoki állásával, s ő végül az utóbbit választotta.
Magyar László, az MSZP jelöltje győzött a Szabolcs-Szatmár-Bereg megyei Nyírteleken vasárnap tartott időközi polgármester-választáson - közölte a helyi választási iroda vezetője az MTI-vel.
A kisvárost eddig is vezető szocialista jelölt 1508 szavazatot szerzett, míg riválisa, a Fidesz-KDNP színeiben induló Kovács Judit 1084 szavazatot kapott - tájékoztatott a nem jogerős végeredményről Kiss Elek.
Berényi Pált (független) választották meg polgármesternek a Vas megyei Iklanberényben vasárnap tartott időközi választáson - közölte a település körjegyzője az MTI-vel.
Horváthné Nagy Ibolya elmondta. hogy a 43 választásra jogosult közül 38-an járultak a szavazóurnához: Berényi Pál 20 szavazatot kapott, míg 18-an voksoltak Mészárosné Nagy Máriára, a község korábbi polgármesterére.
Iklanberényben azért kellett időközi polgármester-választást tartani, mert tavaly október 3-án a két független jelölt között szavazategyenlőség alakult ki, akkor Berényi Pál és Mészárosné is 16-16 szavazatot kapott.forrás: mr1.hu
2011-01-17 07:30:08
Juhász Éva
A foglalkoztatás lesz a téma Gödöllőn
A foglalkoztatás lesz a téma Gödöllőn, az informális ülés utáni budapesti munkavacsorára meghívták a szociális partnerek képviselőit is.
A fiatalok foglalkoztatásának problémáiról, munkahelyek létrehozásáról és a foglalkoztatásbarát gazdasági növekedésről tanácskoznak hétfőn Gödöllőn az unió foglalkoztatással foglalkozó miniszterei.
Az informális ülés után budapesti munkavacsorára meghívták a szociális partnerek képviselőit is.forrás: mr1.hu
2011-01-17 07:33:40
Szöllősi Sándor
Közlekedési információk Hódmezővásárhelyről
A hét első munkanapján a hőmérséklet alig van fagypont felett, a szabadban tartott gépkocsik szélvédője reggelre lefagyott.
A levegő párás, ami kissé rontja a látási viszonyokat.
Az utak viszonylag szárazak, a kátyúk mindenütt jól látszanak.
A forgalom a főközlekedési utakon erős, de mindenütt jól halad.
A város útjain sok tehergépjárművel is lehet találkozni, melyek a körforgalmak előtt kissé lassítják a forgalmat.
A Bajcsy-Zsilinszky utcán folytatódik a fák gallyazása, itt útszűkületre lehet számítani.
Ma a Bakay és a Nyizsnyay u. sarkán állítják helyre a felbontott úttestet, itt munkagépek mozgása okozhat kisebb fennakadást.
2011-01-17 07:39:45
Juhász Éva
Újpesten csípték nyakon a vásárhelyi bűnözőt
A Budapesti Rendőr-főkapitányság IV. kerületi Rendőrkapitányságának munkatársaipénteken a Rózsa utcában elfogták H. N. hódmezővásárhelyi lakost.
A férfit a Budapesti Rendőr-főkapitányság XIII. kerületi Rendőrkapitánysága csalás, a Hódmezővásárhelyi Rendőrkapitányság közúti baleset okozása és hitelsértés, a Vám-és Pénzügyőrség Dél-alföldi Regionális Parancsnoksága csődbűntett, a Fővárosi Bíróság letöltendő szabadságvesztés miatt körözte.
Az intézkedés során a 35 éves hódmezővásárhelyi lakost előállították a IV. kerületi Rendőrkapitányságra, mellyel párhuzamosan megtörtént a körözéseket elrendelő szervek kiértesítése az elfogásról. forrás: hirextra.hu
2011-01-17 07:47:07
Molnár Attila
Közlekedési információk Kistelekről és térségéből
2011-01-17 07:49:59
Juhász Éva
Előzetesbe helyezik a szombati diszkótragédia gyanúsítottjait
A Budapesti Rendőr-főkapitányság kezdeményezte a szombat éjszaka történt diszkótragédiával összefüggésben őrizetbe vett öt ember előzetes letartóztatását - derül ki a Belügyminisztérium háttéranyagából, amelyet Pintér Sándor tárcavezető vasárnap késő esti sajtótájékoztatóján osztottak szét.
Folytatják a nyomozást az ügyben, több ember halálát okozó, foglalkozás körében elkövetett veszélyeztetés bűntette miatt.
A nyomozók vasárnap kora este hallgatták ki a gyanúsítottakat, ezt követően őrizetbe vették őket és kezdeményezték előzetes letartóztatásukat.
A sajtóanyagban monogrammokkal jelölték a gyanúsítottakat, e szerint SZ.Gy., K.T., A.G., F.B.G. és P.L. az ügy gyanúsítottja.
Pintér Sándor belügyminiszter vasárnap késő este tartott sajtótájékoztatóján azt mondta: a szórakozóhely mintegy félóra alatt történt kiürítése után megkezdték a helyszíni szemlét, és ennek során derítették fel azt is, hogy kik a felelősek a történtekért.
Azt, hogy öt embert gyanúsítanak a tragédia ügyében, ugyancsak a belügyminiszter jelentette be.
Tóth Tamás, Budapest rendőrfőkapitánya az MTI kérdésére elmondta: az öt ember közül ketten a rendezvény szervezői, ketten a helyiség bérbeadói, egy ember pedig a programsorozat szervezője.
A Nyugati téri West Balkán szórakozóhelyen szombat éjszaka, a diszkóból kiáramló tömegben három fiatal lány vesztette életét.
Halálukat a budapesti rendőrfőkapitány ismertetése szerint fulladás okozta.forrás: MTI
2011-01-17 07:55:54
Juhász Éva
Megérkezett a gyermekalapú gázkedvezmény
2011-01-17 08:10:59
Juhász Éva
Baleset Mezőhegyes és Pitvaros között
Baleset történt hétfőn reggel a Mezőhegyes és Pitvaros közötti úton.
A balesetben többen megsérültek.
A rendőrség ügyeletére 6 óra 55 perckor érkezett a bejelentés, miszerint egy kisbusz letért az útról és fának ütközött.
A balesetben többen megsérültek, a sérültek számáról, és állapotukról egyelőre még nincs pontos információ.
A baleset körülményeinek vizsgálata megkezdődött.
Vargáné Szombati Andrea r. hdgy. sajtószóvivő Békés Megyei Rendőr-főkapitányság
2011-01-17 08:31:24
Juhász Éva
Cseh László négy aranyat nyert Antwerpenben
2011-01-17 08:39:35
Juhász Éva
Csak a legveszélyesebb kátyúkat szüntetik meg
A nagyvárosok útjait tavaly sem kímélte az időjárás, ráadásul a zord idő a kátyúk végleges kijavítását sem teszi lehetővé, most csak ideiglenes munkálatokat végezhetnek az utak fenntartói.
A főváros útjain decemberben mintegy 40 millió forint értékű javítást végeztek, tavasszal a téli ideiglenes korrekciók végleges aszfaltozásával, az újonnan keletkező hibák javításával nagyobb felületen, nagyobb költséggel zajlik a munka.
Az idén az éves tervezett költség, mintegy 700 millió forint várhatóan fedezi a szükséges javításokat közölte a Budapesti Közlekedési Központ Zrt.-től.
Budapest az útburkolatok fenntartására és üzemeltetésére a Fővárosi Közterület-fenntartó (FKF) Zrt.-vel kötött közszolgáltatói szerződést.
Az FKF folyamatosan végzi a munkát, a tavalyi év hasonló időszakához képest negyedére sikerült visszaszorítani a ki nem javított kátyúk mennyiségét.
Szegeden a Környezetgazdálkodási Nonprofit Kft. folyamatosan igyekszik megszüntetni a legveszélyesebb kátyúkat, de csak tavasszal lehet komplett módon kijavítani az úthibákat mondta Molnár László, a városüzemeltetési iroda vezetője.
Az önkormányzat éves szinten 100-120 millió forintot fordít az útjavításokra.
Debrecen tavalyi büdzséjében 180 millió forint szerepelt utak kátyúzására, s várhatóan a keret az idén sem lesz bővebb.forrás: szegedma.hu
2011-01-17 08:55:51
Juhász Éva
Táblák figyelmeztetnek Vásárhelyen a jegyvételre
A hétvége óta Hódmezővásárhely belvárosában sárga táblák figyelmeztetnek a parkolójegy vásárlására.
Az eddig 20 kihelyezett táblát továbbiak is követik majd tudtuk meg Magyar Józseftől, a Városellátó Nonprofit Kft. ügyvezető igazgatójától.
Ezek figyelmeztető táblák, hogy aki a parkolási zónában van, vásároljon jegyet Magyar József, a Városellátó Nonprofit Kft. ügyvezető igazgatója.
Eddig 20 tábla került ki, a többit körülbelül még ugyanennyit folyamatosan fogják kihelyezni.
Vásárhelyen két parkolási zóna van: egy városi és egy piaci.
A KRESZ szerint a zónahatáron kell jelezni, hogy az autós belépett a zónába, illetve kilépett onnan.
Mivel a városi zóna viszonylag nagy területen terül el, ezért az ott megálló esetlegesen elfeledheti a jegyvásárlást.
Erre emlékeztetnek a táblák.
Fotók: Arnay Megosztom!
|
2011-01-17 09:08:55
Juhász Éva
Tartja árfolyamát a forint
Az eurót 276, a svájci frankot 215 forint körül jegyezték hétfő reggel, azaz tartja a pénteki szintet.
A forint 275,95-ös jegyzésen áll az euróval szemben a péntek délutáni 276,02 után.
A dollárral szemben a forint jegyzése 207,08 hétfőn reggel a péntek esti 207,01 után.
A forint piaci várakozások szerint a 275-ös technikai ellenállási küszöb közelében ingadozik majd az euró ellenében a következő néhány napban, igazodva a befektetői kockázatvállalás alakulását követő euró/dollár árfolyamhoz.
A svájci frank jegyzése 214,75 forint 214,65 forint után, száz japán jent 249,83 forinton jegyeznek 249,59 forint után.forrás: mr1.hu
2011-01-17 09:10:54
Antal Sándor
Kikapott a Floratom
Vereséggel kezdte az Extraliga asztalitenisz bajnokságot a Floratom Szeged együttese, ugyanis Lukácsék hazai pályán a Békési TE ellen kaptak ki.
Nem várt könnyű összecsapás a téli szünet során alaposan megerősödött sereghajtó ellen a Floratom együttesére.
A páros mérkőzés ezúttal sem hozott szegedi sikert, a Dudás Perei duó négy játszmában veszített.
Dudás lesöpörte a védekező stílusban játszó Bérest, ezt követően Lukács hajszálnyira állt a bravúrtól, mérkőzéslabdáról veszített a tavalyi bajnokcsapatból igazolt Pagonyi ellen.
Perei öt játszmában, ám mégis sima szettekben múlta felül Bohácsot, majd Dudás Pagonyi felett aratott parádés győzelmével már a Szeged vezetett, 3 2.
Perei nem várt vereségét követően Lukács is veszített, így újból a vendégeknél volt az előny, 3 4.
Perei két játszmás előnyre tett szert Pagonyi ellen, sőt mérkőzéslabdához jutott, ám ő sem tudta feltenni az i-re a pontot.
Dudás sima győzelmét követően a csereként szóhoz jutó Erdélyi a pontért játszhatott, kiélezett találkozón azonban nem sikerült az ehhez szükséges győzelmet megszereznie.
Lukács Levente: Bosszantó, hogy a szezon során ez a negyedik minimális arányú vereségünk, ráadásul most két összecsapást is meccslabdáról buktunk el.
Floratom Szeged Békési TE 4 6 Szeged, férfi asztalitenisz Extraliga 10. forduló Győzelmeket szerezték: Dudás 3, Perei 1 Az NB. I. Keleti csoportjában: Floratom Szeged II. Jászkun Volán 2 16 Győztek: Kószó és a Kószó-Tarkó páros Megosztom!
|
2011-01-17 09:15:12
Juhász Éva
Öten vesztették jogsijukat az alkohol miatt
Igaz Bács-Kiskun megye közútjain vasárnap a rendőrség számára bejelentett baleset nem történt, ám öten is elvesztették jogosítványukat ittas vezetés miatt.
Öt ittas vezetővel szemben volt rendőri intézkedés vezetői engedély elvételével.
Kiskunhalas Rendőrkapitányság vasárnap délután őrizetbe vett egy 26 éves békéssámsoni férfit, aki ellen a Békés megyei Bíróság BV. csoportja - lopás vétség elkövetésének megalapozott gyanúja miatt - elfogatóparancsot adott ki. forrás: Bács-Kiskun Megyei Rendőr-főkapitányság Sajtószolgálata
2011-01-17 09:30:17
Juhász Éva
A lassú apadás tartós készültséget eredményez
A mindszenti vízmércén 712 centiméter a vízállás, vasárnapról hétfőre 2 centit apadt.
Átlagosan 12 óránként apad ennyit, nagyon lassú az apadás közölte Juhász Lajos kompüzemeltető.
Elsőfokú árvízvédelmi készültség van érvényben Mindszentnél, a következő napokban lassú, de folyamatos apadás várható.
Elsőfokú készültség van jelenleg, 650 centiméter alatt szűnne meg a készültségi fokozat, ám az elsőfok tartósnak tűnik.
Ugyanis 7 méternél az előrejelzések szerint megáll az apadás egy második árhullám miatt.
Nem lesz olyan mértékű előreláthatólag, hogy emelkedjen a víz, de szinten tartja.
A Dunán elindult árhullám a Tiszára visszaduzzasztó hatással lehet, amikor leér zárta a kompüzemeltető.
Megosztom!
|
2011-01-17 09:41:17
Antal Sándor
Gyözelemmel kezdett az ATSK
2011-01-17 09:53:24
Juhász Éva
Harminc autó koccant az M0-son
2011-01-17 09:58:29
Juhász Éva
Adhat szavazati jogot Magyarország a határon túli magyaroknak
2011-01-17 10:00:40
Antal Sándor
Egy gólos HLKC siker
Hatalmas csatában tudott győzni a Hódmezővásárhelyi Leány Kézilabda Club OSB- s csapata, akik szombaton a Balogh Imsi Sportközpontban egy góllal verték meg a Kiskundorozsmát.
A Hódmezővásárhelyi Leány Kézilabda Club Országos Serdülő Bajnokságban szereplő csapata a Szeged-Kiskundorozsma Kézilabda SE ellen lépett pályára a bajnokság 15. fordulóban.
A mérkőzés a vártaknak megfelelően alakultak, ugyanis végig kiegyenlített, hatalmas küzdelem folyt a pályán.
A találkozó elején sikerült 2-3 gólos előnyt szerezni a vásárhelyi lányoknak, melyet a félidőig megőriztek.
A második félidőben néhány bizonytalanságot, hibát kihasználva fordított a dorozsmai együttes.
Öldöklő küzdelem és élvezetes játék folyt a pályán, több kiállítással fűszerezve.
A HLKC dicsérete, hogy mindvégig küzdött, nem adta fel a mérkőzést és az utolsó percben sikerült megfordítani az eredményt Vass Nelli révén, amit őrült utolsó 20 másodperces védekezéssel meg is őriztek.
A szombati teljesítmény alapján a csapatból mindenképpen ki kell emelni Wöller Krisztina, Olasz Andrea, Tószegi Krisztina, Vass Nelli és Sajtos Dzsenifer játékát, emellett a kapusok is hozták a már megszokott jó szintet, de a többiek is jó teljesítménnyel járultak hozzá ehhez a szép sikerhez.
A győzelem és a mutatott játék a jövőt illetően optimizmusra ad okot, erre lehet építeni.
A csapatot hosszú vastapssal búcsúztatta a meglepően szép számú közönség a mérkőzés után.
HLKC Szeged Kiskundorozsma Kézilabda SE 21 20 (12-11) Gólok: Olasz A. 6, Wöller K. 5, Tószegi K. 4, Vass N. 3, Sajtos D. 2, Lévai N. 1 Megosztom!
|
2011-01-17 10:18:23
Juhász Éva
Nyolc sérültje van a mezőhegyesi balesetnek
2011-01-17 10:31:47
Juhász Éva
Az import kockázatos a biztonság szempontjából
Az, hogy Magyarország bizonyos élelmiszerekből importra szorul, kockázattal jár élelmiszer-biztonság szempontjából fejtette ki Fekete Balázs, a Hód-Mezőgazda Zrt. állattenyésztési igazgatója, akit az elmúlt hetekben jelentkező dioxin szennyezéses élelmiszerbotrányról kérdeztünk.
Ezt megelőzően is történtek szennyezések, ezeket az import esetében nagyon nehéz kivédeni folytatta Fekete Balázs.
Sokkal könnyebb a hazai élelmiszer előállítást folyamatában ellenőrizni.
A magyar hatóság ugyan próbálja felmérni, hogy található -e hazánkban is szennyezett élelmiszer.
Az igazgató szerint sokkal szigorúbban kellene fellépni.
Magyar boltokba nem került Németországból származó dioxinos termék, de a vevők óvatossága, és az áruházláncok marketingje kifejezetten jól jött a hazai termelőknek - írja a Népszabadság.
A lap szerint régen látott fellendülés tapasztalható a honi márkás tojások iránti keresletben.
Az Élelmiszerfeldolgozók Országos Szövetségének (ÉFOSZ) elnöke, Éder Tamás elmondta, hogy a magyar boltokba kerülő nyers húsok javarészt magyar termékek, az import elsősorban készítmények alapanyaga.
Ezt viszont a gyártók és a hatóság folyamatosan ellenőrzi.
Megosztom!
|
2011-01-17 10:37:29
Juhász Éva
Fekete hétvége az utakon
2011-01-17 10:42:07
Juhász Éva
Újra győzött az EnterNet Vásárhelyi Kosársuli
A Jászberénytől kapott decemberi pofon után újra győzött az EnterNet Vásárhelyi Kosársuli NBI/B csoportos férfi kosárlabdacsapata.
A kék-sárgák ezúttal a Hepp Ferenc Kupa harmadik helyezettjéhez, a Nagykállóhoz látogattak.
Végig fej-fej mellett haladt a két gárda, ez azonban nem volt meglepő, hiszen a hazaiaknak majdnem sikerült a bajnokságban a harmadik helyen álló Óbuda orra alá is borsot törni, akkor csak három ponttal kaptak ki.
Az első negyedben sok dobást hibázott el a Kosársuli, ekkor a védekezés sem ment túl jól, de Vas és Utasi játéka sokat lendített az együttesen.
A folytatásban feljavult a védekezés és a mérkőzésen hibátlanul dobó Mócsai labdaszerzéseinek és kosarainak köszönhetően egyre nőtt a vendégek előnye.
A második félidőben Szilágyi villogott, ennek ellenére egészen a negyedik negyedig nem sikerült biztos előnyt szerezni, ekkor azonban beindult a vásárhelyi henger: Vas 14 pontot dobott kintről.
Ez Utasi tripláival és gólpasszaival valamint Kukla palánk alatti ponterős játékával párosulva az EnterNet Vásárhelyi Kosársuli újabb magabiztos, 26 pontos győzelmét eredményezett.
Dr. Elek András tanítványai az utolsó negyedben nyerték meg a meccset egy nagyon fárasztó és hosszú utazás után.
Nagykállói KE - EnterNet Vásárhelyi KS 61-87 (16-20, 13-16, 21-21, 11-30) Nagykálló, 50 néző - vezette: Jobbágy, Domán Kosársuli: Dani 3, MÓCSAI 19, UTASI 11/6, VAS 32/9, Babut 4, csere: KUKLA 8, Szilágyi 6, Böszörményi 5/3 Dr. Elek András: A védekezésünk végig nagyon jó volt, támadásban eleinte szenvedtünk.
Meglátszott, hogy egy hónapja nem volt meccsünk, és 260 km-t utaztunk.
Nagyon tetszett Vas 15 és Kukla 9 lepattanó szedése.
Martonosi János sajtófőnök Enternet Vásárhelyi Kosársuli
2011-01-17 10:50:27
Kokovai Péter
A közösségi háló kapta a legjobb filmnek járó Golden Globe-ot
A közösségi háló nyerte el a helyi idő szerint vasárnap este, Beverly Hillsben kiosztott Golden Globe-díjat a drámai játékfilmek kategóriában, a Hollywoodban akkreditált külföldi tudósítók szavazata alapján.
A film egyben elnyerte e legjobb rendezésért, forgatókönyvért és filmzenéért járó elismerést is.
A Facebook közösségi oldalt megalapító Mark Zuckerberg élete által ihletett film rendezője, David Fincher, forgatókönyvírója, Aaron Sorkin, valamint zenéjének két komponistája Trent Reznor és Atticus Ross is a legmagasabb elismerésben részesült a gálán.
Musical-vígjáték kategóriában Annette Bening a The Kids Are All Right főszerepéért kapta meg a legjobb színésznőnek díjat, amelyben egy leszbikus pár egyik tagját személyesítette meg, Julianne Moore oldalán.
De az újságírói grémium ítélete szerint maga a film is kiérdemelte a maga műfajában Golden Globe-ot.
A musical-vígjáték alkotások legjobb férfi főszereplője Paul Giamatti lett, a Barney's version című filmmel, maga mögé utasítva a két szerepe miatt is jelölt Johnny Deppet.
A The Fighter című film duplázott: a két legjobb mellékszereplőnek járó díjat Christian Bale, illetve Melissa Leo vihette le.
A kétszeres Oscar-díjas és az amerikai filmakadémia díjára még négy alkalommal javasolt Robert de Nirót, aki több mint 70 filmalkotásban szerepelt, életművéért Cecil B. DeMille-díjjal jutalmazták.
A legjobb tévéfilm-főszereplőnek Al Pacinót választotta a külföldi újságírók grémiuma, aki a Dr. Halál sorozatban (You Don't Know Jack) a híres eutanáziaorvost, Dr. Jack Kevorkiant játszotta el.
A külföldi filmek közül idén a dán Egy jobb világ kapta a Golden Globe-ot.
A Golden Globe- díjakat idén 68. alkalommal osztották ki.
Az elismerések egészen a közelmúltig hagyományosan egybeestek az amerikai filmakadémia ítéletével, ám utoljára 2008-ban a Gettómilliomos esetében fordult elő, hogy egy film a külföldi tudósítók és az amerikai filmszalma szerint is a legjobbnak bizonyult.
Az újságírók kedvence tavaly az Avatar, filmeseké pedig A bombák földje volt.
Az idei Oscar-gálát február 27-én tartják.
Forrás: MTI
2011-01-17 10:58:32
Juhász Éva
Kgfb: hatvan napos türelmi idő a díjfizetésre
Az idei kötelező gépjármű felelősségbiztosítás (kgfb) díja január első napján esedékes, de a törvény 60 nap türelmi időt ad a fizetésre, aki eddig sem rendezi a tartozását, annak nagyon sokba kerül a biztosítás - hívja fel az autósok figyelmét a Magyar Biztosítók Szövetsége (MABISZ) az MTI-hez eljuttatott közleményében.
A közlemény idézi Molnos Dániel MABISZ főtitkárt, aki szerint az autós biztosítók a kötvények kétharmadát már feldolgozták, és a csekkek többségét is kiküldték.
Emlékeztetőül: azok, akik 2010 előtt vásárolták autóikat, november-decemberben válthattak biztosítót.
Akik január végéig nem kapják meg a csekket, érdeklődjenek a biztosítójuknál - áll a közleményben.
A kgfb törvény 60 nap türelmi időt ad a díjfizetésre.
Így aki március 1-ig nem fizeti meg az idei kgfb díját, illetve annak első részletét, annak a szerződése " díj nem fizetés miatt " szűnik meg.
Ekkor viszont - az év elejére visszamenőleg - fedezetlenségi díjat kell fizetni.
Ez napokban meghatározott, és a kocsi motorjának a hengerűrtartalmától függ, a nagysága napi 270-től 560 forint lehet.
Nem túlzás az állítás: két havi fedezetlenségi díj kiteszi a teljes éves kgfb díjat.
A MABISZ közleménye arra is felhívja a figyelmet, hogy aki télen nem használja az autóját, vonassa ki azt ideiglenesen a forgalomból, különben fizetnie kell utána a kötelező felelősségbiztosítást.
Ha ezt elmulasztja, neki is fedezetlenségi díjat kell fizetnie.forrás: MTI
2011-01-17 11:18:01
Molnár Attila
Fókuszban a szociális és egészségügyi ellátások
Elindult a` Legyen jobb a gyermekeknek` gyermekszegénység elleni program a Kisteleki Kistérségben, mely azáltal is már segítséget nyújt, hogy a programban foglalkoztatottak jórészt a kistérségből kerültek ki mondta el Darabos Orsolya, aki a kisteleki Szakorvosi Rendelő bővítéséről is tájékoztatott.
A projektmenedzser a Rádió 7 Kisteleki magazinjában arról számolt be, hogy a Kistelek Környéki Települések Többcélú Társulása által elindított programban három éven keresztül különféle közösségi programokat hoznak tető alá.
A TÁMOP 5.2.3-09/1 jelű programban a programok a szervezése már elindult azzal a 20 munkavállalóval, akiket erre a feladatra vettek fel tavaly november óta.
Az eddigi eredmények közé sorolható, hogy azokon a településeken, ahol eddig nem volt, elindultak a baba-mama klubok, illetve a fogyatékkal élő gyermekek szüleinek önsegítő klubja is.
Felállt a gyermekbizottság testülete, amely nem csak a projektet fogja felügyelni, hanem remélhetőleg a három év múltán is fenn tud maradni.
Szervezés alatt állnak a jegyzői döntéshozó kerekasztalok, valamint elkezdték szervezni a gyerekeknek a napközis táborokat és a szabadidős programokat is.
Reméljük, hogy a programok is jó emlékű maradandó élményként maradnak meg majd a gyerekekben, de más maradandó is lesz a projektben mondta Darabos Orsolya.
A projektmenedzser példaként mondta, hogy a baksi szegregátum fontos része a programnak, ezért Bakson egy volt szolgálati lakást megvásároltak, ahol közösségi házat hoznak létre.
Ennek működtetésére is van forrás a pályázatban, és remélhetőleg hosszú távon is meg tud maradni.
A kistérség minden települését érinti a játszóterek építése, most ennek közbeszerzés előkészülete folyik.
Napjainkban a belvíz is akadályozná az építkezést, de remélhetőleg már tavasszal a közbeszerzés lezajlása után megépülnek a játszóterek.
Ezek egyébként mindegyik kistérségi településen, a polgármesterekkel egyeztetett helyszínen kerülnek kivitelezésre.
A játszóterek természetesen az uniós követelményeknek megfelelőek lesznek, és a már ismert modern játékokat telepítik.
A Szakorvosi Rendelő bővítése és felújítása kívülről már befejeződött, illetve jórészt már belülről is, egyedül az új röntgen helyisége van hátra a DAOP 4.1.1 /B-2008-0005 jelű projektben.
Ennek is megvan az oka, mert gyakorlatilag előbb a berendezést kell az épületben elhelyezni, és szinte köré kell építeni a szobát.
Darabos Orsolya beszélt még az új berendezésről, ami a megyében a legmodernebbek közé tartozik.
Ez a képet digitálisan rögzíti, és rögtön el tudják küldeni a sebészetre, vagy bárhová a beteg kezelőorvosának, és az üzemeltetése is kisebb költség.
A bővítés nem csak a 400m2 új épületrészt jelenti, hanem egy új szakrendelés elindítását is.
A projekt megvalósulásával a kisteleki térség betegeinek nem kell majd Szegedre utaznia Gasztroenterológiai szakellátásra, azt itt helyben is igénybe vehetik fűzte hozzá Darabos Orsolya.
2011-01-17 11:27:28
Kodácz Csengele
Almás csirkemájas serpenyő
Egy nagyon finom főétel mindenkorra!
Jó étvágyat hozzá!
Hozzávalók: 4 szép libamáj 50 dkg alma 3-4 evőkanál olaj 1 csokor zsálya 40 dkg csirkemáj só őrölt bors 1dl almabor Elkészítése: Az almát és a libamáját megmossuk, megtisztítjuk, és felvágjuk őket.
A forró olajba dobjuk bele a zsályalevelet, és forgassuk át.
Miután átforgattuk vegyük ki, és a zsályás olajba tegyük bele a hagymát és a maját. és pirítsuk meg.
Ízesítsük őrölt borssal, és adjuk hozzá az almadarabokat.
Öntsük rá az almabort, és nagy lángon rázogassuk addig, míg a máj megpuhul.
Ezután már sózhatjuk, és a tetejére helyezzük a zsályaleveleket, Köretnek ajánljuk mellé a hagymás tört burgonyát.
2011-01-17 11:31:18
Antal Sándor
Újra változás az élen
Újabb két fordulót játszottak le a mindszenti Tóth Ferenc Kispályás Emléktornán, melyen az élcsapatok közül csak a mártélyiak nem hibáztak, így újra a tabella élére ugrottak.
A góllövőlistán is a jelenlegi listavezető gárda játékosa, Papp Zoltán van az élen 27 találattal.
13. forduló, 2011. 01. 15. szombat Szeszfőzde Mártély Sógorok 18:2 Acélpocák - Acélépszer Kft. 7:2 Horváth Sörkert - KMT Projekt 3:7 Szép Tech Kft. - Metalucon Kft. 4:2 Transylvania - Jan-Ker 2:2 14. forduló, 2011. 01. 16. vasárnap Acélépszer Kft. - Szeszfőzde Mártély 2:8 KMT Projekt - Acélpocák 7:4 Metalucon Kft. - Horváth Sörkert 4:4 Sógorok Transylvania 1:10 Jan-Ker - Szép Tech Kft. 10:7 1.
Szeszfőzde Mártély 14 11 1 2 80 23 23 2.
Acélpocák 14 10 2 2 66 38 22 3. Jan-Ker 14 9 2 3 83 40 20 4.
Horváth Sörkert 14 9 2 3 80 45 20 5.
KMT-Projekt 14 8 1 5 83 49 17 6.
Metalucon Kft. 14 6 2 6 75 57 14 7.
Transylvania 14 6 2 6 46 46 14 8.
Szép-Tech Kft. 14 3 0 11 39 53 6 9.
Acélépszer Kft. 14 1 0 13 32 75 2 10.
Sógorok 14 0 0 14 16 174 0 Góllövőlista: 1.
Papp Zoltán Szeszfőzde Mártély 27 2.
Kovács Attila Metalucon Kft. 26 3.
Magony Péter KMT-Projekt 22 Megosztom!
|
2011-01-17 11:38:35
Kokovai Péter
Sártengerben vásároznak Kiskunfélegyházán
A hatalmas sártenger miatt az árusok egy része nem tudta kipakolni portékáját a hétvégi vásárban Kiskunfélegyházán, pedig legtöbbjüknek éves bérlete van.
Ötven felháborodott vállalkozó írásos beadványban fordult az önkormányzathoz a kaotikus állapotok megszüntetése érdekében, hiszen már nem ez volt az első eset, amikor sárban ragadtak a vásározók.
" Kiskunfélegyháza jó közlekedési elhelyezkedése miatt mindig is vásárváros volt.
A vásártér fenntartása gazdasági szempontból fontos a város számára, hiszen nyereséget termel " - mondta el Gyenes Attila önkormányzati képviselő, a gazdasági bizottság tagja, aki vasárnap maga is látta milyen kritikus a helyzet a vásártéren.
Hangsúlyozta: félő, hogy, ha mielőbb nem orvosolják a problémát, akkor a vásározók Félegyháza helyett inkább máshol fizetnek helypénzt.
Balla László alpolgármester elmondta, az aláírásokat szerdán kapta meg, de már ezt megelőzően hétfőn egyezetett az illetékes szakemberekkel.
Hozzátette: a hirtelen hóolvadás miatt került ilyen állapotba a vásártér.
A problémát súlyosbítja, hogy egyelőre semmilyen géppel nem tudnak a területre menni.
Ugyanakkor azt is elmondta, hogy az érintett árusoknak vasárnap a tejüzem melletti száraz terülten féláron biztosítottak helyet.
A következő, februári vásárig mindent megtesznek, hogy megoldják a problémát.
Forrás: MTI
2011-01-17 12:02:02
Olasz Monika
Mindszenti Napok civil összefogással
Az aktuális árvíz- és belvízhelyzetről, az önkormányzatiságról, a munkahelyteremtésről, a 2011-es év rendezvényeiről, valamint a hagyományok őrzéséről is kérdeztük Zsótér Károlyt, Mindszent polgármesterét a hétfő délelőtti Napraforgó Magazinműsorunkban.
A vendégünk az erőforrások kihasználásának és a törvényesség betartásának fontosságáról is beszélt.
A Tisza jelenlegi vízállása 7 méter 20 centiméter mondta Zsótér Károly, aki hangsúlyozta: bíznak az apadásban, hiszen a nyári idegenforgalmi szezon nagyon fontos.
A gépek és szivattyúk folyamatosan dolgoznak, az árvíz kezelése tökéletesen folyik.
A belvizet illetően megtudtuk: beállt egy bizonyos szintre, a vízkármentesítési munkálatok zajlanak, belvízvédelmi fokozatot nem kell elrendelni.
A vendégünk arról is beszélt, hogy egy polgármesternek nem csak közvetett, hanem közvetlen módon is kell a lakossággal tartani a kapcsolatot, ezért is tart fogadóórát minden héten hétfőn 18 óra előtt, ahol megtapasztalja azokat az élethelyzeteket, amelyek a városban jellemzőek, valamint ötletekről és javaslatokról is értesül Mindszentet érintően.
A vendégünk kijelentette: azt látja Mindszent vezetésében, hogy mind a városházán, mind a képviselő-testületben egy olyan aktív, és együttműködő csapat állt össze, melynek nagyon nagy a feladata, és józan gazdasági helyzet adta döntéseket kell meghozniuk.
Fontos, hogy a munkájukban megfelelően kihasználják a meglévő erőforrásokat a törvényesség betartása mellett.
Zsótér Károly a 2011-es helyi rendezvények mellett azt is elárulta, hogy Mindszenten civil kezdeményezésnek köszönhetően az idén újra lesz Mindszenti Napok.
A civil szervezetek - " Mindszent város szíve` - egyértelműen állást foglaltak amellett, hogy felvállalják a rendezvénnyel járó munkát, melyet a polgármester is támogat, így a szervezés már elkezdődött.
A vendégünk a Mindszenti Napokról úgy fogalmazott: " Ha szegényesebb is lesz és nem olyan sziporkázó, mint eddig, akkor is egy olyan tere az együttlétnek, melyet nem szabad kiírtani az életünkből.
`
2011-01-17 12:14:56
Kutasi Roland
Bemutatják alkotásaikat a Kalmár diákjai
Január 22., a magyar kultúra napja tiszteletére egyhetes rendezvénysorozatot szervezett a Németh László Városi Könyvtár.
A nyitórendezvényen a HISZK Kalmár Zsigmond Tagintézmény diákjainak képeiből nyílt kiállítás, amelyen a nyári, mártélyi táborban készített képeiket mutatják be a diákok.
Fotóriporttal, hangfelvételekkel!
Soós Csilla, a könyvtár igazgatójának köszöntőjét követően Papp István, a szakiskola igazgatója nyitotta meg a kiállítást, megköszönve kollégáink, Bozsér Zsoltnak és Fintáné Piti Juliannának azt a munkát, amelynek a kiállítás köszönhető.
A két tanár vezetésével nyaranta Mártélyon öt napos táborban vehet részt az intézmény tizenöt tanulója, akik a természetben rajzolva formálhatják készségeiket, sajátíthatnak el új technikákat.
A táborban készült képek és ez szintén hagyomány a Németh László Városi Könyvtárban kerülnek bemutatásra.
A táborban remek lehetőség van a természet adta témák felfedezésére, megrajzolására, és olyan alkotói légkör alakul ki, amely a résztvevőket nem igazán művésszé ez nem is a tábor célja, állítja Bozsér Zsolt művésztanár -, hanem a művészet iránt fogékony, azt szerető emberré formálja.
Csorba Imre az intézmény másodéves tanulója, aki a már megszerzett asztalos szakmája mellé ács- állványozó szakmát tanul.
Már többször vett részt a mártélyi táborozáson, ahol olyan nyugodt, alkotói légkör alakul ki, amelyben öröm elsajátítani az új technikákat, mint a tus, vagy a fapác, amelyet olyan tanároktól leshet el, akik maguk magas szinten alkalmazzák ezeket.
A kiállításon Juhász Dorina, Szekeres Dóra, Csorba Imre, Csorba Attila, Dávidházi Mónika, Fónay Árpád, Retzkó Zsatrina, Kürtösi Tamás, Vitrói Amarilla, Hajdú Andrea, Gábor Erika és Finta Nándor - az iskola tanulóinak, valamint a táborban részt vett bethlenes diákok, Berényi Dorottya és Béres Benedek képei láthatók.
A magyar kultúra napja alkalmából szervezett rendezvénysorozat következő találkozása szerdán, 17 órakor lesz, amikor a könyvtár olvasótermében a Szegedi Írók Társaságának alkotói munkáiból rendeznek felolvasóestet.
Másnap 16 órakor a Mozaik kamarateremben kerül vetítésre Tarr Béla: Családi Tűzfészek című filmje, amely előtt bevezetőt mond Ménesi Gábor, a könyvtár munkatársa.
Január 21-én 17 órakor az olvasóteremben mutatja be a Kárász József Alapítvány` Vásárhelyi Körtánc` című antológiáját, 22-én 10 órakor kerül sor a Wass Albert Irodalompártoló Egyesület szavalóversenyére, míg 23-án 11 órakor a Mozaik Kamarateremben a Sün sapkája című előadását mutatja be a Kócbabák Bábszínház, és január 24-én 10 órakor a Pósa Lajos Gyermekkönyvtárban mutatja be Utcamanó kalandjai című mesekönyvét Benkő Brigitta.
Arnay
2011-01-17 13:08:02
Molnár Attila
Sokba került, de hatékony volt a védekezés
December 2-ától közel tízmillió forintba került az idegen vállalkozók által végzett munka, ez nagy teher az önkormányzat részére mondta el dr. Somodi Lilla.
A város néhány utcáját járva azt tapasztaltuk, hogy a beavatkozások eredményesek.
Kistelek jegyzője kifejtette: a legnagyobb gond az, hogy a vis maior keretből első sorban szivattyúzásra adnak pénzt, míg nagyon sok területen, így Kisteleken is meg lehetett oldani úgy a közvetlen veszély elhárítását, hogy a szikkasztó árkokat rendszerbe kapcsolták, illetve a vezető árkokat becsatolták valamelyik főcsatornába.
Hozzátette: Nagy Sándor polgármester levélben kéri a Katasztrófavédelem főigazgatóját, hogy próbáljanak olyan irányba gondolkodni, hogy az ilyen védekezési formát is lehetőség szerint támogassák.
Annál is inkább, mivel sokkal hatékonyabb, mintha 24 órán keresztül szivattyúznának, valamint a várható tavaszi, áprilisi belvizeket is gyorsabban le tudja vezetni.
Problémaként említette még, hogy bár sok városlakó pozitívan fogadta az önkormányzat által végzett földmunkákat, három utcában készült új vízelvezető árok, de mégis akadt olyan, aki azt kifogásolta, hogy az előtte épülő árokhoz hozzá kell járulni az áteresz betongyűrűjének árával.
Annak a véleményének adott hangot, hogy bár az utca mindkét oldalán lakóknak érdeke az árok és csak az egyik oldali házsor érintett a bejárás tekintetében, de az mégis csak az ő érdeke.
Egyébként a város északnyugati részét járva azt tapasztaltuk, hogy a látható ároktisztítások nyomán jól lefolytak a vizek.
A Kordás János utca mivel nem szilárd burkolatú, így sáros ugyan, de még kerékpárral is járható.
2011-01-17 13:10:05
Kokovai Péter
Százezer forintba kerülhet, ha valaki az utcáról beinteget a börtönbe
Százezer forintig terjedő pénzbírsággal sújtaná a Belügyminisztérium azokat, akik közterületről bekiabálva vagy kézjelekkel próbálnak kapcsolatot teremteni a büntetés-végrehajtási intézetekben fogvatartottakkal.
A BM honlapján közzétett jogszabálytervezet, amelyet a kormány még nem tárgyalt, kimondani javasolja: " az a személyi szabadság elvonásának hatálya alatt nem álló személy, aki a közterületről való bekiabálással vagy kézjelekkel próbál kapcsolatot teremteni a fogvatartottal, és ezzel a büntetés-végrehajtási intézet rendjét, a folyamatban levő büntetőeljárást, illetve a köznyugalmat megzavarja, vagy a fogvatartottnak tiltott tárgyat próbál átadni (bejuttatni), vagy egyéb módon veszélyezteti a fogva tartás biztonságát, százezer forintig terjedő pénzbírsággal sújtható ".
A belügyi tárca tervezete szerint húszezer forintig terjedő pénzbírsággal lehetne sújtható azt, aki nyilvános helyen vagy közterületen őt meg nem illető címet használ, illetőleg kitüntetést vagy egyenruhát jogosulatlanul visel.
Ugyanakkor az, aki nyilvános helyen vagy közterületen a rendvédelmi szervek, illetve a Magyar Honvédség rendszeresített egyenruháját, rendfokozatát, azonosításra szolgáló jelvényét, ezek megtévesztésre alkalmas utánzatát jogosulatlanul viseli, továbbá az e szervekre utaló feliratot, matricát ruháján vagy járművén megtévesztésre alkalmas módon jogosulatlanul feltünteti, továbbá a Vöröskereszt jelvényét jogosulatlanul használja, arra utaló feliratot, matricát ruháján vagy járművén jogosulatlanul feltünteti, ötvenezer forintig terjedő pénzbírsággal lenne sújtható - áll a minisztérium által elkészített jogszabálytervezetben.
Forrás: MTI
2011-01-17 13:26:39
Kokovai Péter
Láng Zsolt fideszes országgyűlési képviselő már tavaly írásbeli kérdést intézett a szakminiszterhez a szórakozóhelyek 2009-ben " lebutított " engedélyezési eljárásával kapcsolatban, nehogy " beláthatatlan következményekhez ", " tragédiákhoz " vezessen.
A kormánypárti politikus ezt hétfőn közölte az MTI-vel, azt követően, hogy Fidesz- KDNP-s II. kerületi polgármesterként részt vett a Móricz Zsigmond Gimnáziumban az iskola diszkótragédiában elhunyt két tanulójának emlékére tartott megemlékezésen.
Láng Zsolt a II. kerületi önkormányzat nevében részvétét fejezi ki a szombat éjszakai tragédiában elhunyt fiatalok hozzátartozóinak.
A három áldozat közül kettő a II. kerületi Móricz Zsigmond Gimnázium diákja volt.
A polgármester hangsúlyozta, hogy minden segítséget igyekeznek megadni a gyászoló családoknak és az iskolának.
A kormánypárti politikus rámutatott arra is, hogy hosszú ideje szorgalmazza a Bajnai-kormány 2009-es rendeletének megváltoztatását annak érdekében, hogy a szombat éjjelihez hasonló tragédiákat megelőzhetők legyenek.
A másfél éve kialakított utólagos ellenőrzés rendszere gyakorlatilag azt jelenti, hogy a bejelentés adminisztratív nyilvántartásba vételével a szórakozóhely megkezdheti ideiglenes működését, és csak ezután, nemegyszer több hónap elteltével zajlanak le a szükséges hatósági ellenőrzések, engedélyezési eljárások, amelyekben például a tűzbiztonsági vagy közegészségügyi feltételek meglétét vizsgálják.
Ha pedig ez idő alatt a fenntartó visszavonja kérelmét, és új engedélyezési eljárást kezdeményez, akkor minden kezdődik elölről, ami alkalmas a szabályok, hatóságok kijátszására - vélekedett Láng Zsolt.
A kormánypárti politikus 2010. december 8-án Milyen lépéseket tervez a kormány a kereskedelmi tevékenység engedélyezéseinek anomáliái ellen? címmel Matolcsy György nemzetgazdasági miniszterhez intézett írásbeli kérdést.
Az MTI-hez eljuttatott dokumentum szerint a kereskedelmi tevékenység végzését, engedélyezését 2009. október 1-jétől az akkori szocialista kormány jelentősen leegyszerűsítette, " vagy inkább lebutította " az akkor hatályba lépő, a kereskedelmi tevékenységek végzésének feltételeiről szóló kormányrendelettel.
A legtöbb termékkör csupán bejelentésköteles, ezekben az esetekben a kereskedelmi tevékenység a bejelentés napjától folytatható, és a hatóság egyszerű adminisztrációs nyilvántartásba vétellel tudomásul veszi a kereskedést.
" Ez olyan alapvető jogsértésekhez vezet, ami beláthatatlan következményekkel jár " - olvasható Láng Zsolt írásbeli kérdésében, amely példaként említi, hogy vendéglátó tevékenység, szeszesital-kimérés a bejelentéssel egyidejűleg szakhatósági eljárás nélkül is megkezdheti működését.
" Kis túlzással, a nyitáskor senkinek sincs joga, hogy megnézze, van -e a vendéglőben vezetékes víz, vagy talán lavórban mosogatnak.
Ez a felhígult szakhatósági hatáskör a gyakorlatban oda vezet, hogy jelenleg mind a kereskedelmi hatóság, mind a szakhatóság csak az engedélyezés után, a működés során felmerülő panaszokra reagál, a problémák után fut, és alig van intézkedési lehetősége.
(...)
Véleményem szerint az építésügyi hatóság, valamint a tűzoltóság előzetes szakhatósági véleménye rendkívül fontos lenne, hiszen egy épület biztonságos használatához a két említett szakhatóság előzetes engedélye elengedhetetlen " - írta a politikus.
Másfél hónapja arra is rámutatott: " a szeszkimérés, zeneszolgáltatás szabályainak szigorítása a zaj- és környezetszennyezési problémák előzetes rendezése, illetve a fiatalkorúak védelme miatt fontos társadalmi kérdés is.
Nehogy egy baleset vagy tragédia ébresszen bennünket arra, hogy a vendéglátó egységeknél nemcsak a hatóságoknak, szakhatóságoknak, de az üzemeltető kereskedőknek is jogbiztonságot kell adni az üzemeltetés pontos jogszabályi kereteinek meghatározásával.
A befogadóképesség, a biztonságos műszaki és tűzmegelőzési szabályok betartása, az egység kialakításánál ennek előzetes megkövetelése (...) elengedhetetlen működési feltételek. "
A Nyugati téri West Balkán szórakozóhelyen szombat éjjel a kitóduló tömegben pánik alakult ki, három lány életét vesztette.
A BRFK vasárnap este öt személyt meggyanúsított és őrizetbe vett több ember halálát okozó, foglalkozás körében elkövetett veszélyeztetés miatt.
Forrás: MTI
2011-01-17 13:27:58
Juhász Éva
Fokozott figyelem szükséges a vezetési gyakorlat útvonalán
2011-01-17 13:52:44
Juhász Éva
Nem javul a belvízhelyzet Székkutas külterületén
A két hónapja folyó intenzív védekezés ellenére sem javult számottevően a belvízi helyzet Székkutas külterületén, ahol több száz hektár termőföld van víz alatt és kilenc tanya is veszélybe került közölte Rostás Péter, a Csongrád megyei község alpolgármestere hétfőn.
Az összefogásnak köszönhetően a belterületen már csupán néhány ház közelében van víz, de a falu külső részein több helyütt is kritikus a helyzet mondta az alpolgármester.
A veszélyben lévő tanyák lakói azonban nem akarják elhagyni házukat, féltik otthonukat és értékeiket tette hozzá Rostás Péter.
Az egyik tanyánál álló tárolóban, amelyet megközelített a víz, 700 tonna gabona, főként tavalyi termésű búza került veszélybe.
Pál András gazdálkodó elmondta, péntek óta két nagyteljesítményű szivattyúval igyekeznek a csatornákba átemelni a belvizet, a tanya körül azonban 50-60 hektár egybefüggő terület van víz alatt.
A gabonatároló előtt felállított házilagos vízmérce szerint három nap alatt csupán négy millimétert csökkent a vízszint.
Pál András szerint a legkomolyabb problémát a csatornák rossz állapota jelenti.
A Pusztaszéli út mellett az egyik dűlőút alatti áteresz például teljesen eltömődött.
Először talajfúróval próbálták a háromméteres betoncsőből eltávolítani a földet, nem jártak azonban sikerrel, szakembert kellett hívatni, aki kitakarította a csatornaszakaszt.forrás: szegedma.hu
2011-01-17 13:57:13
Juhász Éva
Megint drágulnak az üzemanyagok
A benzin literje három, a gázolajé öt forinttal drágul, az átlagár 367, illetve 359 forint lesz szerdától.
Bruttó 3 és 5 forinttal emeli a 95-ös benzin és a gázolaj literenkénti nagykereskedelmi árát szerdán a Mol.
Ezzel újabb történelmi csúcsra nőnek az árak Magyarországon: a benzin átlagára 366-367, a gázolajé 359 forintra nő.
Egy hete 3-3 forinttal emelkedtek az árak.
Tavaly januárban a 95-ös átlagára még csak 317 forint volt, a gázolajé pedig 297 forint.
Az autósok 30 forintos árkülönbséget is tapasztalhatnak a kutaknál.forrás: mr1.hu
2011-01-17 14:11:47
Juhász Éva
Keresztféléves képzések: több mint hatezren kerültek be
A 15 590 helyre jelentkezett csaknem 7500 diák közül valamivel több mint hatezren kezdhetik meg új vagy újabb egyetemi, főiskolai tanulmányaikat.
A keresztféléves képzésre jelentkező csaknem 7500 diák közül valamivel több mint hatezren kezdhetik meg új vagy újabb egyetemi, főiskolai tanulmányaikat - derül ki a felvi.hu honlapon közzétett ismertetőből.
A mesterképzésre készülők mintegy nyolcvan százaléka jutott be valamelyik bejelölt képzésre, míg az alapképzést választóknak alig harminc százaléka.
A keresztféléves képzések ponthatárait pénteken tették közzé.
A mostani keresztféléves felvételi eljárásban minden eddiginél többen nyújtottak be jelentkezést: csaknem 7500 diák összesen 15 590 helyre jelentkezett a tavaly november 15-i határidőig.
A jelentkezők 71 százaléka mesterképzést választott, 15 százalékuk felsőfokú szakképzést, 14 százalékuk pedig alapképzést.
A sikeres jelentkezőket az Oktatási Hivatal és a felsőoktatási intézmény is írásban értesíti.
Akik jelentkeztek, de nem jutottak be egyik, 2011. februárban induló képzésre sem, az általános eljárásban újra próbálkozhatnak: február 15-ig ők is jelentkezhetnek a szeptemberben induló képzésekre.forrás: mr1.hu
2011-01-17 14:13:17
Kokovai Péter
Néhány éven belül feltámasztják a mamutot
Öt éven belül tervezik " feltámasztani " a gyapjas mamutot japán genetikusok.
A kutatócsoport Iritani Akirával, a Kiotói Egyetem professor emeritusával az élen oroszországi kutatólaboratóriumban őrzött mamuttetemből nyerik ki a klónozáshoz szükséges szöveteket.
Az eddig előkerült mamutleletek 80 százaléka Szibériából, az örök fagy birodalmából származik.
A legjobb állapotban lévő jégkorszaki emlősöknek mind a mai napig megőrződtek a belső szervei és a szőrzete.
A tervek szerint a mamutsejtek magjával helyettesítik az elefánt petesejtjeinek a magját, ily módon az embrió a mamut génállományát hordozza majd.
A petesejtet a továbbiakban az elefánt méhébe ültetik be.
A japán tudósok reményei szerint a tudományos programot 5-6 éven belül siker koronázza.
Forrás: MTI
2011-01-17 14:25:58
Juhász Éva
Hétfő délután lezárják az alsó rakpartokat a Duna áradása miatt
2011-01-17 14:38:47
Juhász Éva
A 2010-es egy mozgalmas, izgalmakkal teli év volt a szentesi MH 37. II. Rákóczi Ferenc Műszaki Ezred számára.
Az alakulat az esztendőt még zászlóaljként kezdte, ám június 15-től az alapító okirat módosításának következtében ezredként folytatták a munkát.
Év közben a megszokott kiképzési feladatok mellett speciális felkészültségek fejlesztésére is volt alkalom az elmúlt esztendőben.
Februárban a fagyos hideg lehetőséget biztosított a búvárok számára a nagy megterheléssel járó jég alá merülés gyakorlására.
A műszaki szakmához szervesen hozzátartozik a robbantás, ezért ehhez is megszerezték, illetve felelevenítették az ismereteiket a katonák a robbantási foglalkozásokon.
A műszaki tudást nem csak birtokolni, hanem továbbadni is művészet.
Kiképzésen osztották meg tapasztalataikat a szentesi katonák a szolnoki MH Béketámogató Kiképző Központ által szervezett Nemzetközi Különleges Műveleti Alaptanfolyam műszaki specialista hallgatóival.
Júniusban az alakulat rendezte meg a TISZA-2010 magyar-román-szerb katasztrófavédelmi gyakorlatot.
Gördülékenyen működtek együtt a három nemzet katonái, melynek eredményeként sikeres valós végrehajtást mutatott be a nemzetközi alegység a tiszai gyakorlótéren.
A Magyar Honvédség NATO-felajánlásában készenlétet ellátó MH Vegyes Hídépítő Század októberben NATO CREVAL, az MH Víztisztító Század novemberben, nemzeti CREVAL ellenőrzés formájában adott számot bevethetőségéről.
Márciusban a HM Honvéd Vezérkar főnöke kihelyezett értekezletét rendezték meg a laktanyában, júliusban pedig dr. Hende Csaba honvédelmi miniszter is látogatást tett az ezrednél.
Az elöljárói látogatások mellett számos külföldi és hazai, katonai és civil csoport érkezett az alakulathoz.
Az Európában állomásozó 5.
Európai Amerikai Hadtest vezénylő zászlósa által vezetett delegáció tagjai nagy érdeklődéssel méregették a technikai eszközöket, keresve a hasonlatosságot a saját eszközeikkel.
Nagy örömmel érkeztek az ezredhez a jövő nemzedékének` katona jelöltjei`, a Szociális Ellátások Intézménye Családsegítő és Gyermekjóléti Szolgálat (Csongrád) diákjai.
De ugyanilyen örömmel érkeztek külföldről, és az ország minden szegletéből a` CIVIL-40` elnevezésű rendezvény keretében egynapos látogatásra a laktanyába, az 1970-ben Szentesen sorkatonai szolgálatot teljesítő tartalékos parancsnoki század volt katonái.
Felidézték a krumplipucolás és a fókázás örömeit, holott rá sem ismertek a már átépített modern körleteikre.
A Ceglédi Honvéd Dózsa György Nyugdíjas Klub tagjainak látogatása ismét az emlékek felidézésének élményével telt, hiszen jelentős részük aktív szolgálata alatt kapcsolatban állt a hídépítéssel.
Mindezek mellett természetesen részt vettek a műszaki katonák az ezred feladatrendszeréből adódóan a különböző katasztrófa-elhárítási tevékenységekben is.
Ott voltak a Felső- Tisza vidéket sújtó árvíz védekezési munkálatainak, illetve a Devecsert és Kolontárt érintő vörösiszap-katasztrófa helyszínén, ahol az ideiglenes, majd a fém aljzatú, fa fedélzetű végleges híd megépítését is a szentesi katonák végezték el.
Jelentős feladatot vállaltak ezzel a polgári lakosság megsegítésében, értékeinek mentésében.
A honvédség civil szféra általi megítélését nem csak a bajban, hanem az örömben is lehet tovább javítani.
Erre volt jó példa szeptemberben a Magyarcsanád és a román Nagycsanád községek között a határnyitási ünnepség, amelyen az ezred katonái kompátkelőhely működtetésével járultak hozzá a két ország két partszakasza közötti személyforgalom biztosításához. forrás és teljes cikk: honvedelem.hu
2011-01-17 15:00:14
Juhász Éva
Öt napot kapnak bizonylat bemutatásra a kereskedők
2011-01-17 15:04:21
Antal Sándor
Tucatnyi érem a diákolimpiáról
Kiskunfélegyházán rendezték meg a sportmászó országos diákolimpia döntőt az elmúlt hétvégén, melyen a Csongrád megyei fiatalok 12 érmet szereztek.
I. korcsoport Lányok: 1.
Bánfalvi Fanny (Ságvári), 3.
Riesing Eszter (Tisza-parti); Fiúk: 1.
Harcsa-Pintér András (Kós Károly Zsombó); II. korcsoport Fiúk: 2.
Táborosi Zsombor Koppány (Kós Károly Zsombó); III. korcsoport Lányok: 1.
Dékány Dóra (TKIKI Kistelek), 2.
Kaszás Julietta (TKIKI Kistelek) Fiúk: 2.
Kovács-Deák Dániel (Radnóti), 3.
Riesing József (Tisza-parti); IV. korcsoport Fiúk: 2.
Hegedűs Balázs (Gregor József); V. korcsoport Lányok: 1.
Táborosi Ajnácska Réka (Radnóti); Fiúk: 2.
Dékány Gergely (Vasvári), 3.
Harcsa-Pintér Bálint (Ságvári) Megosztom!
|
2011-01-17 15:28:34
Antal Sándor
Nagy Alex átvette a díjait
A vásárhelyi Nagy Alex Budapesten vette át az elmúlt hétvégén a junior bajnoki címéért és az I. osztályú MX2 es nemzetközi bajnokság második helyezéséért járó díjakat.
A Magyar Motorsport Szövetség a 2010-es bajnoki szezon legjobbjainak díjátadó ünnepségét Budapesten a Ramadan Hotelben tartotta meg.
A ceremónián jelen volt a vásárhelyi Nagy Alex is, hiszen az elmúlt évben junior bajnoki címet szerzett, valamint az I. osztályú MX2 es nemzetközi bajnokságban a második helyen zárt.
A vásárhelyi kiválóság 2011-ben is a KTM márkacsapatában folytatja a pontvadászatot, célkitűzése továbbra is a magyar bajnoki cím és a cseh bajnokságban a top10-be kerülés.
Vásárhelyen az idei első nemzetközi bajnoki versenyre május 15.-én kerül sor a Rolandringen.
Megosztom!
|
2011-01-17 15:33:32
Kutasi Roland
Diszkótragédia: megalakult a ' ' budapesti szülők riadólánca ' '
Néhány órával a West Balkánban történt tragédia után megalakult a Facebookon a " Budapesti szülők riadólánca. "
A civil szerveződés tagjai felhívást intéztek a fővárosi szórakozóhelyek vezetőihez.
Azt tervezik, hogy a bulik előtt és alatt meglátogatják ezeket a helyeket, és értesítik egymást, ha baj van.
A szülők jelentős része, amikor a gyereke bulizik, amúgy sem tud aludni, mert izgul.
Őket össze lehetne fogni az internet segítségével, és megszervezni, hogy egy kommunikációs lánc működjön közöttük.
Így, ha valahol vészhelyzet van, akkor a szülők tudnak egymásnak szólni - mondta az InfoRádiónak a szombat éjszakai diszkótragédia kapcsán a Budapesti szülők riadólánca nevű, a Facebook közösségi oldalon szerveződő csoport egyik vezetője.
Kis Ervin Egon hozzátette: a kezdeményezéssel meg is lehet előzni a bajt, hiszen tervezik azt is, hogy a bulik előtt megnézik a szórakozóhelyeket.
A jogszabályok nem jók, mert minél szigorúbbak, annál kevésbé alkalmasak arra, hogy jogkövető magatartást generáljanak - hangsúlyozta, hozzátéve: olyan listát szeretnének készíteni, amelyen azokat a helyeket tüntetik fel, ahol normális a személyzet és a vezető, és ahol menekülési tervet tudnak felmutatni.
Komoly elvárásokat fogalmaztak meg a szórakozóhelyekkel szemben.
Nevezzenek meg olyan felelős vezetőt, akinek nyilvánosak az elérhetőségei.
Legyen információ a hely befogadóképességéről és a nyitva tartási időről.
Szkenneljék be a hivatalos hatósági engedélyeket és tegyék azokat fel az internetre.
Készítsenek alaprajzot a helyről és útvonalat is, amin el lehet oda jutni.
Menekülési terveket is tegyenek fel a világhálóra, és minden rendezvény idejére nevezzenek ki egy olyan biztonsági felelőst, akinek az elérhetőségei nyilvánosak, és fel lehet hívni, ha probléma van.
A civil szerveződés tagjai azt is kérik, hogy a helyszínekre a buli előtt bemehessenek és körülnézzenek.
Egy pozitív listát akarnak létrehozni, amelyen a velük együttműködő szórakozóhelyek lennének feltüntetve.
(Forrás: Herczeg Zsolt, Inforadio.hu)
2011-01-17 15:36:06
Juhász Éva
Ünnepélyes megnyitón avatták fel a több mint 400 millió forintos beruházás keretében felújított, az ország és Európa egyetlen állandó közúti kiállítását, a Kiskőrösi Közúti Szakgyűjteményt.
Az európai uniós pályázaton elnyert összegből a tulajdonos Magyar Közút Nonprofit Zrt. kibővítette és teljesen modernizálta a múzeumot, erősítve a térség turisztikai vonzerejét is.
Az 1974ben megnyitott Kiskőrösi Közúti Szakgyűjtemény az út- és hídépítés történetét mutatja be az ókortól egészen napjainkig.
A szabadtéri bemutatón az útépítés eszközei, gépei találhatóak, míg a szakma érdekességei, ritkaságai immár a közelmúltban teljesen megújult és kibővített belső kiállításon kapnak helyet.
A felújítás különösen fontos, hiszen ez az egyetlen hasonló jelleggel és témával, valamint eszközparkkal bíró kiállítótere az országnak.
Európai uniós pályázati forrás bevonásával, több mint 400 millió forintból az irodaépület bővítéseként új kiállítási csarnok épült, fejlesztették a parkot és a külső kiállító területet, tematikus gőzgép bemutatóhelyet alakítottak ki.
A megújult szabadtéri kiállítás az útépítő gépeken aszfaltozó gépek, hómarók, hóekék -, mérföldköveken, jelzőtáblákon, kilométerköveken keresztül kalauzolja a múzeum vendégeit.
Az érdekes relikviákon kívül több mint 4000 térkép, csaknem 200 tekercs eredeti film és különböző képzőművészeti alkotások mutatják be a közutas szakma érdekességeit.
Aki behatóbban is érdeklődik az útépítők munkája iránt a több mint 12000 kötetes könyvtárban tanulmányozhatja a szakmát.
A múzeum fejlesztésén kívül a pályázat keretében a MÁV Nosztalgia Kft. szakemberei elvégezték Közép-Európa legnagyobb úthenger gyűjteményének legbecsesebb darabjának, a filmfőszerepet játszó` Józsi úthengerének` teljes körű felújítását is.
A látogatók ezentúl interaktív elemként használhatják majd a gyűjtemény egyik legbecsesebb darabját, felülhetnek rá, kipróbálhatják és csodálhatják egy működő hatalmas gőzgép erejét.
A tervek szerint minden hónap első szombatján fogják felfűteni az úthengert, ahol bárki számára kipróbálható lesz.
` A gyűjteményt ma döntően a 18 év alatti korosztály látogatja, de reméljük, hogy a felújítás eredményeként mindenki számára izgalmassá tudjuk varázsolni az itt töltött időt, családi kirándulások remek célpontja lesz a gyűjtemény.
A projekt nemcsak a Magyar Közút Nonprofit Zrt. számára, hanem a régió számára is kiemelten fontos, mivel az ország egyetlen közúti kiállításának helyet adó múzeum korszerűsítésével és bővítésével a dél-alföldi régió is sokat profitálhat a turizmus terén.
` mondta az ünnepélyes megnyitón Kovács Ákos, a Magyar Közút Nonprofit Zrt. vezérigazgatója.
` Fontos szempont volt számunkra, hogy színes múzeumpedagógiai foglalkozásaink keretében olyan formában ismertessük meg a hozzánk látogató gyerekeket a szakmával, az útépítés történetével, hogy az számukra élményszerű legyen, és ne egy egyszerű múzeumlátogatáson, hanem egy szellemi kalandon vegyenek részt.
Ezt az élménygyűjtést szolgálja új út- hídépítő műhelyünk is.
` fogalmazta meg céljait Szászi András, a Magyar Közút Nonprofit Zrt.
Kiskőrösi Közúti Szakgyűjteményének vezetője.
A kiállítás mellett a tervek között szerepel szakmai programok, városi rendezvények lebonyolítása, hasznos múzeumpedagógiai foglalkozások bevezetése és rendhagyó tanórák megszervezése.
A minél teljesebb kényelem kedvéért egy múzeumi kávézót és boltot is kialakítottak. forrás: Magyar Közút Nonprofit Zrt.
Kommunikációs csoport
2011-01-17 15:57:06
Juhász Éva
380 ezer hektár a belvízzel elöntött területek nagysága
Az ország egyes területein kialakult árvíz-, és belvíz veszélyeztetettség miatt 12 megyében 250 településen folyik ár-, vagy belvízvédelmi tevékenység, a védekezésben 1970 fő 498 szivattyúval vesz részt.
A kitelepítések száma jelenleg 229 fő - közölte a hirado.hu-val a Belügyminisztérium Országos Katasztrófavédelmi Főigazgatósága (OKF).
A Vízügyi és Környezetvédelmi Központi Igazgatóság ügyeletének tájékoztatása szerint a belvízzel elöntött területek nagysága 380.000 hektár, ebből 206.000 hektár vetés- szántó.
Csongrád megyében 37 településen folyik belvízi védekezés, 66.100 hektár a belvízzel borított terület nagysága.
A munkákban összesen 458-an vesznek részt 83 szivattyú alkalmazásával.
Békés megyében 21 településen folyik védekezési munka, ahol 247 fő beavatkozó és 53 szivattyú dolgozik folyamatosan.
Bács-Kiskun megyében 29 településen folynak védekezési munkálatok.
A veszélyeztetett területeken 156 fő védekezik 26 munkagéppel, 53 szivattyúval.
A belvízzel elöntött terület nagysága 46.900 hektár. forrás és teljes cikk: hirado.
hu
2011-01-17 16:19:43
Juhász Éva
Országos elismerést kapott a polgárőrség megyei elnöke
A Csongrád Megyei Polgárőr Szervezetek Szövetségének elnökét, Batiz Istvánt Szent György szobor elismerésben részesítette dr. Hatala József országos rendőrfőkapitány.
Az Országos Polgárőr Szövetség Budapesten megtartott ünnepélyes évzáró ülésén - Pintér Sándor belügyminiszter jelenlétében - tüntették ki a legaktívabb polgárőröket.
A megyei elnököt a kitüntetésről kérdeztük.
Csongrád megyéből Batiz Istvánnak, a lakossági bűnmegelőzés szervezésében és irányításában, huzamosabb ideje végzett kiemelkedő társadalmi tevékenységét ismerte el Hatala József rendőraltábornagy, országos rendőrfőkapitány.
Ez egyben azt is jelzi, hogy megyénkben sikeresen működik együtt a rendőrség és a polgárőrség a lakosság közbiztonságának óvása, a bűnelkövetések számának csökkentése érdekében.
Az elismerésről Batiz István elnököt kérdeztük, aki 1990 óta vesz részt a polgárőrség munkájában, először a nyugalmazott rendőr alezredes összekötő volt, majd 2006-tól személyesen is bekapcsolódott a polgárőrség tevékenységébe, az elnöki tisztet pedig 2010. május 30-tól látja el.
Így az elmúlt 20 év alatt volt módja rá, hogy teljes egészében átlássa a polgárőrség munkáját.
A kitüntetés egy szobor, mely Sárkányölő Szent Györgyöt ábrázolja.
Olyan személyek kaphatják meg, akik a rendőrség és a társadalmi szervezetek közötti együttműködésben kiemelkedő tevékenységet végeztek.
Az elnök elárulta, nem tudott a kitüntetésről.
Ez egy visszajelzés számára az elvégzett munkáról.
Az átadáson Túrós András, az Országos Polgárőr Szövetség elnöke külön megköszönte munkáját, hozzátéve, hogy az elnökváltás a megyében teljesen zökkenőmentesen zajlott.
Az elnököt a megyei polgárőrség tevékenységéről is kérdeztük.
A polgárőrség óraszáma az elmúlt évhez képest 38,5 százalékkal növekedett: 280 ezer órát teljesítettek a tagok, tekintélyes munka áll előttük.
Jelenleg alapvető feladatok a belvízvédekezésben való segítségnyújtás.
Megosztom!
|
2011-01-17 16:30:20
Juhász Éva
Öt hónapos csúszással adják át a szolnoki gyalogoshidat
2011-01-17 16:43:45
Juhász Éva
Szigorítanák a szórakozóhelyek működési engedélyeinek kiadását
2011-01-17 17:00:13
Juhász Éva
Erős hidegfronti hatás terheli majd a szervezetet
Kedden gyenge hidegfronti hatás érvényesül, de marad az enyhe idő.
Tartós ködfoltokra az északkeleti és a középső országrészben számíthatunk, melyekből ködszitálás is előfordulhat.
A fronthatás és az évszakhoz képest enyhe idő miatt fejfájós tünetek jelentkezhetnek, bőséges folyadékbevitellel lehet mérsékelni a panaszokat.
A nyugati országrészben pár órás napsütés is várható, mely jó hatással lesz a közérzetre.
A légszennyezettség szintje és a szálló por koncentrációja közepes szintet ér el a levegőben, mely fokozza a légúti betegségekben szenvedők és az asztmások panaszait, de az egészséges embernél is nyálkahártya-irritációt, könnyezést, köhögést, légzési nehézségeket válthat ki.
Ezért ajánlott az időseknek, kisgyermekeknek és a légúti panaszokkal küzdőknek a forgalmasabb helyeket elkerülni a következő napokban.
Szerdán gyenge hidegfronti hatás várható.
Gyakran erősen felhős, helyenként tartósan párás, ködös lesz az idő.
A napfény hiánya depressziós tüneteket idézhet elő az erre érzékenyeknél.
A hét második felében markáns időjárás-változással tér vissza a tél, és a lehűlést sokan már előre megérezhetik.
Ízületi fájdalmakat, fejfájást már szerdán tapasztalhatnak a hidegfrontra érzékenyek.
Fokozott magnézium és kalcium bevitellel ajánlott felkészíteni a szervezetet a változásra.
Csütörtökön erős hidegfronti hatás fogja terhelni a szervezetet.
Nyugatról érkezik a csapadékzóna, és fokozatosan vált majd át az eső havazásba.
A fronthatás miatt megnövekszik a görcshajlam, és a hirtelen lehűlés megterheli a szív- és keringési rendszer betegségeiben szenvedőket is.
Ezen a napon a megterhelő munkák helyett inkább válasszák a pihenést, és kerüljék a nehezen emészthető ételeket.forrás: ozonenetwork.hu
2011-01-17 17:24:52
Juhász Éva
Vásárhelyi gyerekek tanítják a pestieket hulladékból játékot varázsolni
Környezetvédelmi tárlat nyílt január 17-én Budapesten, ahol a két hétig látható kiállításon hódmezővásárhelyi óvodások és kisiskolások újrahasznosítható hulladékból készített játékait, tárgyait lehet megtekinteni.
Walterné Böngyik Teréziától, a Zöld Kapocs Környezeti Nevelők Munkaközösség vezetőjétől megtudtuk, hogy 10 vásárhelyi óvoda készítette a kiállítási tárgyakat.
Hódmezővásárhelyen közel 10 éve folyik környezeti nevelés és környezetvédelmi program.
A néhány évvel ezelőtt elindított Újra megtalált érték című programban a lakosoknak segítettek a hulladékgyűjtésben.
Óvodáktól középiskolákig állították össze a programot, melynek az óvodai részét vitték fel most Budapestre.
Az óvodák már tavasz óta az Ökologika foglalkozásokon ismerkednek környezet-, természetvédelemmel.
A szelektív hulladékgyűjtés során a különböző tárolókba kerülő anyagokból készültek a tárgyak, így papírból, műanyagból.
A Szabadság téri Óvoda utazott fel Budapestre hétfőn.
Óvónőjük, Bozókiné Szabó Ildikó alkotásai igazán felkeltették a szervezők érdeklődését, hiszen PET-palackokból egyméteres óriáshódokat és kartonból 4 méter hosszú sárkányt varázsolt.
Velük utazott még a Szent István Általános Iskola öko-osztálya is.
Négyszáz darab tárgyat vittek fel.
A tárlat megnyitóján a gyerekek bemutatták kamerák előtt művészek, színészek, énekesek közreműködésével, hogyan is lehet hulladékból tárgyakat varázsolni, alkotni.
A felvételeket pedig két szombaton a budapesti iskoláknak, gyerekeknek, szülőknek vetítik le, és akciót szerveznek nekik hasonló foglalkozásokkal.
A hulladékok új játékként jelennek meg az óvoda életében: készült szafaripark, vidéki udvar kindertojásból készült figurákkal, tenger titkai mosószeres dobozokból készült halakkal, hajókkal, a Hódító hódok vitrinben pedig a mártélyi vidék kelt életre.
Megosztom!
|
2011-01-17 17:28:32
Juhász Éva
Az Alsó-Tisza vidékén csökkent az elöntött területek nagysága
Átmenetileg mintegy 10 négyzetkilométerrel, 863 négyzetkilométerre csökkent a belvízzel elöntött területek nagysága az Alsó-Tisza vidékén mondta Priváczkyné Hajdu Zsuzsanna, a regionális vízügyi igazgatóság szóvivője hétfőn az MTI-nek.
Az Alsó-Tisza-vidéki Környezetvédelmi és Vízügyi Igazgatóság (Atikövizig) éjjel- nappali üzemben működő szivattyútelepein és a 10 helyszínre telepített 21 nagyteljesítményű mobil szivattyún naponta csaknem 5 millió köbméter vizet emelnek át a főgyűjtőkbe.
A belvíz gyorsabb levezetése érdekében 23 munkagéppel folyamatosan kotorják a csatornákat és vágják a nádat.
A védekezésben 231 fő vett részt.
Az igazgatóság területén működő vízgazdálkodási társulatok másodfokú készültség mellett védekeznek.
Némileg javult a helyzet a belterületeken is, de tizenöt településen még mindig első-, harminckét településen másodfokú helyi vízkár elhárítási készültség van érvényben, Csanádpalotán, Csanyteleken, Csongrádon és Pálmonostorán pedig a legmagasabb fokozat mellett folyik a védekezés.
Komoly gondot okoz azonban, hogy több helyen is rekordmagasságba emelkedett a talajvíz szintje tudatta a szakember.
A közelmúltban 2000 januárjában volt a legmagasabb, 1080,5 négyzetkilométer az elöntött területek nagysága az Atikövizig területén.
Csongrád megyében eddig 13 településen 20 lakóingatlan dőlt össze vagy rongálódott meg annyira, hogy emberi tartózkodásra alkalmatlanná vált; az elmúlt huszonnégy órában azonban nem kellett újabb embereket kitelepíteni közölte Tátrai János, a megyei katasztrófavédelmi igazgatóság szóvivője, hozzátéve: összesen 41-en kényszerültek elhagyni otthonukat.forrás: szegedma.hu
2011-01-17 17:32:50
Molnár Attila
A Békési családhoz került Hód-Mix Pista
Nem számíthat fényes jövőre Hód-Mix Pista Kisteleken.
Ehhez képest nagy nyugalomban foglalta el helyét a Remény utcai ház udvarán az ólban.
Talán mégis reménykedik...
A Rádió 7 szilveszteri műsorába nevezett egy verssel Békésiné Marietta, aki ma családja társaságában átvehette nyereményét.
A kapuban várta érkezésünket a szerencsés nyertes család a Remény utcában.
Az egyik szilveszteri szerencsemalac, Hód-Mix Pista fogadására gyűlt össze a család apraja-nagyja.
Fekete Balázs, a Hód-Mezőgazda Zrt. állattenyésztési igazgatója az átadáson elmondta: mindenképpen egy szép állatot kívántak kiválasztani erre a jeles alkalomra, ezért egy jóképű, jóvágású 100 kiló feletti hízót kerestek szilveszteri nyereménynek.
A ténylegesen 110 kilós malaccal boldog újévet kívánt a családnak, és megjegyezte: úgy látom, itt jó portára, jó helyre került.
Hozzáfűzte: minden évben gondban vannak a keresztnév kiválasztásával, mert ragaszkodnak hozzá, hogy P betűs fiúnevet válasszanak, ezért volt már Pali, Peti, és most a Pista nevet kapta.
A ház udvarán a melléképület már jó ideje üresen áll, nem tartanak az ólban állatot már évek óta.
Hód-Mix Pista mégis nagy bátorsággal ismerkedett új otthonával.
Még nem érzi vesztét, de Marietta elmondta, hogy nem tartják sokáig, le fogják vágni.
A családi-baráti körből kerül ki a böllér is, és egy-két héten belül megtöltik a malachússal a hűtőládát.
Mindent nagyon szeretnek a malacból, de leginkább a reggeli sülteket, és a lényeg a hurka-kolbász.
A nyereményjátékkal kapcsolatban kérdésünkre elmondta: nem fűzött nagy reményeket ahhoz, hogy majd ők nyerik meg a malacot, mint mondta: épp annyi esélyük volt rá, mint bármelyik másik hallgatónak.
Kodácz Csengele, a Rádió 7 programigazgatója hangsúlyozta: nagy öröm, hogy több ezer hallgatói SMS és Skype üzenet érkezett a nyereményjátékra, nagyon remek versek születtek, és nagy öröm hogy a több ezer nevező közül éppen ide került a malac.
Megköszönte a Rádió 7 játékának támogatójának, a Hód-Mezőgazda ZRt-nek, hogy ezúttal is biztosította a felajánlást, annál is inkább, mert jó helyre került.
Köszönetét fejezte ki a házigazdáknak is, hiszen egy vendéglátással fogadtak bennünket, maggal szórt töltött sóskiflit sütött a nagyi külön erre az alkalomra, valamint forralt borral, üdítővel várták az ajándékhozó csapatot.
2011-01-17 18:05:41
Juhász Éva
Mindszenten a víz az úr képekben
Az ár- és belvízhelyzetet bemutató fotók készítője hétfő délután Mindszentről hazafelé tartva kattintgatott.
Mint írta, a képekkel szeretné a nehéz helyzetbe került külterületen élőkre felhívni mások figyelmét is.
Mindszenten a víz duplán mutogatja foga fehérjét: mind belvíz, mind árvíz terén.
A Tiszán jelenleg visszaléphetett elsőfokúra a készültség, ám az apadás lassú.
Belvízvédelmi készültség jelenleg nincs elrendelve, de a település mélyen fekvő részein éppen elég gondot okoz a lakóknak.
Fotók: Molnár Attila
2011-01-17 18:39:32
Juhász Éva
A doni hősökre és áldozatokra emlékeztek
Hadtörténeti konferenciával tisztelgett a hatvannyolc évvel ezelőtti doni áttörés áldozatainak és hősi halottainak emléke előtt a Honvéd Hagyományőrző Egyesület Területi Szervezete a múlt szombaton, a kecskeméti Piarista Gimnázium dísztermében.
A tanácskozás előtt a szomszédos piarista templomban tartottak emlékező szentmisét.
Fórián-Szabó Zoltán plébános egyebek mellett arra hívta fel a figyelmet, hogy majdnem hét évtizeddel a tragikus események után nem a bűnösök keresése a feladatunk, hanem annak van itt az ideje, hogy a kötelességüket életük árán is teljesítő áldozatokért imádkozzunk.
` Nem lehet életképes az a nemzedék, amely elfelejti hőseit` jelentette ki Fórián-Szabó Zoltán.
A német követelésre a II. világháborúban, 1942-ben a keleti frontra küldött 2. magyar hadsereg 1943. január 12-én a Szovjetunióban, a Don folyó mentén, a Don- kanyarban - a szovjet áttörést követően - szenvedte el a legsúlyosabb veszteségeket.
A 125 ezer fős magyar seregből körülbelül 45-50 ezren haltak meg a keleti hadszínterén, körülbelül ugyanennyien megsebesültek, 28 ezer ember hadifogságba esett.
A hírös városi 13. könnyűhadosztály 14 ezer katonájából mindössze négyezren tértek haza, a többiek szintén hősi halált haltak, fogságba estek és eltűntek, vagy megfagytak az úton.
A gimnáziumban megtartott konferencián Pintér István történész, tanár beszélt az áttörés hídfőcsatáiról, majd Zétényi-Csukás Ferenc mutatta be Horthy István elfeledett parancsnoka című kötetét, amely az ugyancsak 1943-ban hősi halált halt Zétényi-Csukás Kálmán repülő alezredesnek és családjának állít emléket.
A magyar királyi honvédelemről és légierőről Kenyeres Dénes nyugállományú alezredes, a Horthy-kor katonai egyenruháiról pedig Szőke László hadtörténeti gyűjtő tartott előadást. forrás: kecskemetilapok.hu
2011-01-17 18:44:06
Juhász Éva
A nagycsaládosok egyesülete támogatja a médiatörvényt
A Nagycsaládosok Országos Egyesülete (NOE) támogatja az új médiatörvényt, mert a jogszabály alapján biztosítható a gyermekek és a családok védelme.
A szervezet közleménye szerint a törvény - amelybe bekerültek a javaslataik - már rövid távon is családok érdekeit szolgálhatja.
A NOE emlékeztetett arra: a társadalom, ezen belül legfőképp a fiatalok művelődési, információszerzési és szórakozási szokásai az elmúlt két évtizedben gyökeresen megváltoztak, a kiskorúak nagy része naponta több órát tölt televíziózással és internetezéssel.
A szervezet elnökségének véleménye szerint ez jelentősen növeli a médiaszabályozásban dolgozók felelősségét és szükségessé teszi, hogy az kiterjedjen az internetre is.
A nagycsaládosok egyesülete számára fontos, hogy az új médiatörvény a televízióban és a rádióban megtiltja olyan médiatartalmak közzétételét, amelyek súlyosan károsíthatják a kiskorúak szellemi, lelki, erkölcsi vagy fizikai fejlődését - különös tekintettel a pornográfiára vagy szélsőséges erőszakra -, valamint azokat a műsorokat, amelyek a hat éven aluli nézőben félelmet kelthetnek, illetve amelyeket a kicsik a koruknál fogva nem érthetnek.
A szervezet a jogszabály pozitívumai közé sorolta, hogy kimondja: a hirdetések közvetlenül nem szólíthatnak fel kiskorúakat valamely áru, szolgáltatás megvásárlására, igénybevételére, és arra sem szólíthatják fel a kiskorúakat, hogy rábeszéljék szüleiket a reklámozott termék megvásárlására.
A hirdetések indokolatlanul nem ábrázolhatnak kiskorút veszélyes helyzetekben - áll a közleményben.
A NOE fontosnak tartja, hogy a sajtószabadság gyakorlása nem sértheti a közerkölcsöt, nem valósíthat meg bűncselekményt vagy bűncselekmény elkövetésére való felhívást, és kimondja, hogy a közszolgálati médiaszolgáltatás célja a házasság és a család értékének tiszteletben tartása, a nemzeti, családi, etnikai és vallási közösségek megőrzése, megerősítése.forrás: mr1.hu
2011-01-17 19:25:34
Olasz Monika
Az idei évben Székkutas megalapítójáról emlékezik a község vetélkedővel, kiállítással, szoboravatással és egyéb rendezvényekkel.
A Gregus Máté Emlékbizottság január 17-én, délután a Polgármesteri Hivatalban tartott megbeszélést az éves rendezvénysorozatról, ahol meghívott vendégként jelen volt Szenti Tibor író, néprajzkutató is.
Székkutason az emlékévhez kapcsolatos programok megszervezésére és a szoboravatás előkészítésére Gregus Máté Emlékbizottság alakult, melynek tagjai: Kovácsné Rostás Erzsébet, Patyi Éva, Rostás János, Szél István, Szilágyiné Fejes Ildikó, Tembel Tibor és Tóth Imre.
A hétfői megbeszélésen a tagok mellett jelen volt: Rostás Péter alpolgármester, Hunyák Zsuzsanna jegyző, Dajka Andrásné területi képviselő, Lőkös Györgyi, Hódmezővásárhely Megyei Jogú Város kulturális referense és Szenti Tibor író, néprajzkutató is.
A megjelenteket Kovácsné Rostás Erzsébet, a kulturális és civil ügyek tanácsnoka köszöntötte, majd Tembel Tibor, a Gregus Máté Általános Iskola igazgatója tájékoztatta az ülés résztvevőit az elképzeléseiről.
Többek között arról, hogy a község megalapítójának életéről és munkásságáról vetélkedőt szerveznének, melyben általános iskolások és családjaik együtt vehetnének részt 5 fős csapatokban.
Ehhez kapcsolódóan a megjelentek közül többen úgy vélték, hogy a rendezvényt ki kellene terjeszteni a hódmezővásárhelyi középiskolás és főiskolás diákokra is.
Az igazgató elmondta: már egy Gregus Mátét és az iskolát ábrázoló kártyanaptár is megjelent, valamint az iskolai falinaptárra is olyan épületeket festettek a tanulók, melyek Gregus Mátéhoz kapcsolódnak.
A megbeszélésen a vetélkedő mellett több rendezvény is szóba került, így egy időszakos Gregus Máté életéről szóló kiállítás, családi programok a pósahalmi tanyán, istentisztelet, Gregus Máté Gazdaköri Konferencia és szántóverseny is.
A programsorozat február 15-én, egy kulturális, irodalmi találkozóval indul, ahol Szenti Tibor író, néprajzkutatóval egy beszélgetést hallhatnak Gregus Máté életéről, munkásságáról.
A főbb rendezvények az emlékév során a Gregus Máté dombormű avatása a községi iskolánál, és a síremlékének megkoszorúzása lesz a születésének 150. évfordulóján, 2011. június 16-án.
A rendezvénysorozat koronájaként szeptember 24-én, ünnepség keretében felavatják a Gregus Máté köztéri szobrot, melyet este Szüreti mulatság követ majd.
Szenti Tibor hangsúlyozta: fontos, hogy minél szélesebb körben mutassák be a Gregus családot, és minél több várost vonjanak be a rendezvénysorozatba, mindez Székkutas értékét növelné.
Az író több történetet is felelevenített, és arról is beszélt, hogy Gregus Máté egykor a szegedi tanulóknak saját maga mutatta be a legelő locsolást.
Kovácsné Rostás Erzsébet elmondta: a Gregus Máté emlékévet nagyon körültekintően szeretnék megszervezni, hogy igazi, méltó megemlékezés legyen.
Szeretnék, hogy a vetélkedőn résztvevő közönség számára is élmény legyen Székkutas megalapítójának életútja, és az akkori lakókörnyezet, mind Vásárhelykutas, mind Hódmezővásárhely.
A kulturális és civil ügyek tanácsnoka elárulta: Hódmezővásárhely Megyei Jogú Város Önkormányzata is támogatja a rendezvénysorozatot, a költségvetésben elkülönített összeget nagyon nagy lelkesedéssel várják, hiszen minden egyes plusz forint emeli a rendezvények színvonalát.
Mindezek mellett a Gregus Máté kiállítás anyagának szakmai összeállításában a bizottság segítségére lesz a vásárhelyi Emlékpont is.
Az emlékanyagból egy vándorkiállítást szerveznének, így az egész kistérség megtekinthetné.
Olasz Mónika
2011-01-17 22:38:39
Kokovai Péter
A Vedd Észre Csapat rendben megérkezett Malagába
A Rádió 7 és a promenad.hu által is támogatott` Vedd Észre Csapat` hétfőn, magyar idő szerint este 10 óra előtt hallatott magáról.
A Budapest-Bamako Rallyn mentőautóval induló csapat tagja, Csikesz Péter arról számolt be, hogy megérkeztek a spanyolországi Malagába, ahol éppen a behajózásra vártak.
Mint megtudtuk, volt egy kis műszaki problémájuk, de megoldották.
Nem mindenki volt ilyen szerencsés, hiszen több csapat is megakadt még a kontinensek közötti átkelés előtt.
Kokovai Péter Megosztom!
|
2011-01-17 23:21:41
Kokovai Péter
Akár álmunkban is végezhet velünk
A szívinfarktus a valóságban általában nem olyan drámai módon jelentkezik, mint a filmeken.
Legtöbb esetben előzetes tünetek nélkül érkezik, és arra is akad példa, hogy valaki észre sem veszi, hogy infarktusa volt hangzott el az Épkézláb január 17-i műsorában.
Mi történik ilyenkor?
Egy verőér eldugul, és oxigén hiányában a sejtek egy darabig működnek, aztán elhalnak.
A szívinfarktus mellkasi fájdalom formájában jelentkezik, illetve gyakran a bal karba szokott átsugározni a fájdalom.
További tünetek lehetnek: légszomj, izzadás, ájulás vagy hányinger.
Akár tévénézés közben, de akár alvás közben is jelentkezhet mondta el dr. Ciortea Péter belgyógyász, aneszteziológus a Rádió 7 egészségügyi műsorában.
A szívinfarktusos halálozásokban az élvonalba tartozunk, egy tavalyi felmérés szerint Magyarország a 6. helyen áll.
A betegség gyakoriságát az életkor, az életmód és a gazdasági helyzet is befolyásolja.
A kórházba szállított infarktusos beteg felépülésében egy beépített rugó illetve műtét segíthet, miután a szívizom magához tér, minden rendben van.
Fontos, hogy a hazatérő hozzátartozói közül minél többen elsajátítsák az újraélesztés alapjait.
Az infarktusnak gyanúja esetén is mentőt kell hívni közölte vendégünk.
Ez a betegség egészen a változó korig férfiaknál gyakrabban fordul elő, utána kiegyenlítődik a nemek közötti előfordulási arány.
Továbbá genetikai hajlam is vezethet a kialakulásához tudtuk meg dr. Ciortea Pétertől, aki elmondta, hogy a cukorbetegség, a magas vérnyomás, a vérzsírok emelkedése, a mozgásszegény életmód és a dohányzás növeli az infarktusveszélyt.
A megelőzésben fontos szerepe van a sportnak, a cukorbetegség és a magas vérnyomás kezelésének, valamint a dohányzás mellőzésének.
Ezeken felül a szakember arra is figyelmeztetett, hogy 40 éves kor felett évente egyszer menjünk el szűrővizsgálatokra.
A doktor érdekességként megemlítette, hogy nemcsak a sima bornak, az alkoholmentes bornak is jótékony hatása van a szívérrendszeri betegségekkel szemben.
Kokovai Péter
2011-01-17 23:22:51
Kutasi Roland
Nagyon sokan kérdezik mostanában, hogyan dönthetnek arról, érdemes -e a magánnyugdíjpénztárban maradniuk.
Az általános válasz csak az lehet, hogy a ma ismert feltételekkel matematikailag senkinek sem érdemes maradnia.
Persze sokan lehetnek, akik nem mérlegelnek, hanem eleve csak bizalom, vagy éppen bizalmatlanság alapján hoznak döntést.
De most arról beszéljünk, hogyan lehet számok alapján mérlegelni a döntésünket.
A legfőbb bizonytalanságot az jelenti, hogy a jövőben vajon tarthatóak -e a ma ismert állami nyugdíjígéretek, valamint az, hogyan fogják a magánpénztári pénzeket kifizetni.
Ami a várható állami nyugdíjakat illeti, csak a 2013 utáni időszakra ismert TB-törvény alapján számolhatunk.
Ha nem ez lesz a jövő, akkor persze a számítások is megváltoznak.
A magánpénztári tőke járadékra váltása elméleti megközelítéssel becsülhető, de azért itt is vannak kérdőjelek.
De talán mégis érdekes lehet, miről is beszélnek a számok!
Azoknak a vesztesége, akik magán-nyugdíjpénztári tagok maradnak, két fő tényezőtől függ: 1.
Mennyi a mostanáig elismert munkaviszonya?
2. Mekkora reálhozamot hoznak a nyugdíjpénztárak?
Ennek alapján nézzük meg, mire számíthat egy végig átlagkeresettel rendelkező személy, aki 40 év szolgálati idővel menne majd nyugdíjba?
Mivel a jövőben már semmiféle TB jogosultságot nem szereznek a pénztártagok, ezért a döntés miatt elszenvedhető veszteség annál nagyobb, minél több idő van hátra nyugdíjig.
És ha gyengén teljesítő pénztárban tag valaki, akkor ez a veszteség elérheti akár a visszalépéssel megszerezhető TB nyugdíj mértékének a 70-78 százalékát is!
Ezért mondjuk azt, hogy a tagok nagy többsége számára nem ajánlható, hogy pénztártag maradjon.
A számok azt is mutatják, hogy ha valaki egy kiemelkedően jó hozamú pénztárban tag, vagy már csak kevés ideje van hátra a nyugdíjig, akkor a döntés miatt elszenvedhető vesztesége 20 százalék körül van.
A kiemelkedően jó (40 éves időtartam alatt átlagosan az infláció felett évi +6 százalékos) hozam elérésének ugyan nem túl nagy az esélye, de nem lehetetlen.
Ha valaki azt is figyelembe veszi, hogy a TB nyugdíjak mai szintje a jövőben csökkenhet is (azaz akár csökkenhetnek a relatív veszteségei), és felügyelni tudja, hogy magánpénztára megfelelő hozamokat hoz -e, akkor a 20 százalék körüli veszteség kockázat akár be is vállalható.
Különösen igaz ez azokra, akik nyugdíjas korukra aligha a nyugdíjukra fognak támaszkodni, ők tehát feltehetően könnyen vállalják majd a maradással járó kockázatot.
Az átlagos szintű bérből és fizetésből élők tömegeit azonban nem biztatnám maradásra.
Az ő esetükben az időskori megélhetés fő forrása a kötelező rendszerből származó nyugdíj, amelynek a 20-30 százalékos, vagy még nagyobb csökkenése komoly anyagi veszteséget jelenthet.
Az idősebb generációba tartozó pénztártagok esetén az is lehet a dilemma, hogy ha hamarosan nyugdíjba tudnak menni, akkor a nyugdíjpénztári követeléseiket egy összegben is felvehetik.
Főként azok gondolkodhatnak el a pénztárban maradáson, akik az elmúlt évtizedben kerestek kiemelkedően sokat, viszont korábban nem.
Az ő esetükben ugyanis a pénztárban komoly pénzük van, miközben a TB veszteségük a táblázatbeli aránynál kisebb is lehet.
Azt viszont mindenkinek magának kell eldöntenie, hogy mennyire fontos számára az életjáradék formájú nyugdíjak biztonsága.
És azt sem feledhetjük, hogy 15 év tagsági jogviszony után már nem lehet egy összegben kivenni a nyugdíjpénztári fedezeteket!
Ekkor viszont valódi veszteséget fog jelenteni a lehetőségnél mondjuk 20 százalékkal alacsonyabb nyugdíj.
A közeljövőben nyugdíjba lépők gondolkodásához még egy adalék: Egy végig nagyon jól kereső személy esetében a ma várható TB nyugdíj összege maximum 280 ezer forint körül lehet.
Ennek egynegyede elvész a magánnyugdíjpénztárban maradó tagok esetében.
Viszont ez az elveszett havi körülbelül 70 ezer forint élethosszig folyósított járadék a biztosítási piacon csak mintegy 16-18 millió forintért vásárolható meg.
Vagyis annak a nyugdíjhoz közelálló pénztártagnak nem lesz számottevő vesztesége a pénztártagként való nyugdíjba lépéskor, akinek a magánpénztárban már legalább 15-16 millió forintnyi pénze van.
Ilyenek viszont nem sokan vannak (ha vannak egyáltalán)!
A gondolkodásunkat segítheti az is, ha tudjuk, hogy a hatályos nyugdíjtörvény szerint a pénztártagok a megszerzett TB jogosultságuk 25 százalékát elveszítik.
A 2013 után hatályos TB törvény alapján azt tudjuk, hogy ez a veszteség az induló nyugdíjaknál a nyugdíjalapul szolgáló átlagkereset 25 százalékát jelenti.
Egy egyszerű számítás alapján viszont azt is meghatározhatjuk, hogy az átlagkereset mekkora hányadát jelentheti a nyolc százalék befizetés mellett várható pénztárvagyon alapján számítható járadék.
Azt láthatjuk, hogy még, ha megmaradtak volna a 2010 évi szabályok, akkor is igaz, hogy a magánnyugdíjakkal csak legalább 29 év nagyon jó hozamú pénztárban eltöltött idővel tudtuk volna kompenzálnia a TB veszteséget.
Persze ha feltesszük, hogy a jövőben a TB-nyugdíj mértéke csökkenni fog, akkor bizony a magánnyugdíjpénztárak előnyei sokkal nyilvánvalóbbak lehetnek.
(Forrás: portfolio.hu/inforadio.hu)
2011-01-17 23:28:03
Kutasi Roland
A Médiatanács szerint megalapozatlanok Neelie Kroes, a digitális kérdések és a média ügyeiben illetékes EU-biztos hétfőn, a magyar médiatörvénnyel kapcsolatban megfogalmazott aggályai.
A Médiatanács ezt arra reagálva közölte, hogy a biztos Strasbourgban azt mondta, három aggálya van a magyar szabályozással kapcsolatban.
2011-01-17 23:31:12
Kutasi Roland
Elkészült az orvosszakértői vélemény a budapesti diszkótragédia ügyében
2011-01-17 23:37:47
Kutasi Roland
Hónapokra letakarják Tornyai legendás Juss-át!
Hosszú hónapokra letakarják, becsomagolják a múzeumi szakemberek a XX. század meghatározó képzőművészeti alkotását, a Tornyai János által festett Nagy Juss című művet.
Nagyszabású felújításra készül ugyanis a festménynek helyt adó hódmezővásárhelyi Alföldi Galéria.
A közgyűjtemény munkatársai már becsomagoltak több mint százötven festményt, de még hátravan a hat négyzetméteres` Nagy Juss` letakarása és a szobrok csomagolása.
A nagyméretű festmény letakarására január 19-én, szerdán 13 óra 30 perckor kerül sor.
Tornyai János a hatalmas méretű` Nagy Juss` -t 1932-ben festette.
Tornyai e művén érződik igazán Munkácsy Mihály hatása.
Galyasi Miklós néhai múzeumigazgató szerint a festmény nagyszerű színkultúrája még az idegen nemzetek fiait is megdöbbenti.
` Nem életkép a Juss, Tornyai Jussa, hanem életforma` - vallotta Galyasi.
A Tornyai János Kulturális Városrehabilitációs Program keretében 1,1 milliárd forintos beruházásból - melyet a magyar állam és az Európai Unió több mint 857 millió forinttal támogat - újul meg Hódmezővásárhely belvárosa.
A projekt nyomán megtörténik a dr. Rapcsák András út köz- és lakóépületeinek, valamint közterületeinek rendezése, felújítása a program névadó múzeumától egészen az egykori Ógimnázium épületéig.
Az Alföldi Galéria látogatóbarát és interaktív kialakítása közel 90 millió forintos beruházásból valósul meg.
A következő hónapokban megtörténik az épület, így az emeleti állandó kiállítás teljes körű akadálymentesítése: új, a műemléki épülethez illeszkedő, lifttel ellátott lépcsőház épül.
A legjelentősebb és leglátványosabb elemet a tető újracserepezése jelenti, de megújul az épület udvari homlokzata is.
Az Alföld és Hódmezővásárhely képzőművészetét bemutató kiállítás megújulva és az 1945 utáni vásárhelyi művészeti élettel kibővítve várja 2011 őszétől a látogatókat.
Medgyessy Konstantin sajtóreferensTornyai János Múzeum
2011-01-18 07:01:13
Juhász Éva
Kedden még enyhe, de ködös időjárás ígérkezik
Kedden és szerdán még folytatódik az enyhe időjárás, és bár többfelé fordulnak elő tartós ködfoltok, elsősorban kedden a Dunántúlon némi napsütés is ígérkezik.
Számottevő csapadék a hét elején még nem várható, majd csütörtöktől téliesre fordul az idő, és helyenként vastagabb hóréteg is kialakulhat.
Eleinte az ország nagy részén felhős, párás, foltokban ködös időjárás ígérkezik, néhol ködszitálás is kialakulhat.
Majd nyugaton, a déli órákra helyenként már a középső megyékben is fokozatosan ritkul a köd, és ezeken a tájakon néhol a nap is előbújik.
Délután a Dunántúlon változóan, másutt általában kissé felhős lesz az ég, pár órás napsütés is ígérkezik.
Azonban keleten, északkeleten és helyenként a középső tájakon is tartós marad a ködfelhőzet.
Általában mérsékelt lesz az északnyugati, nyugati szél, legfeljebb a nyugati határszél mentén fordulnak elő élénk széllökések.
A legmagasabb nappali hőmérséklet 2, 8 fok között alakul.
Elsősorban a nyugati megyékben élők gyenge hidegfronti hatással számolhatnak, ezért egyeseknél vérnyomás-ingadozás jelentkezhet, a betegségben szenvedőknél a görcsös tünetek erősödhetnek.forrás: origo.hu
2011-01-18 07:07:23
Juhász Éva
Hol tankoljunk ma?
2011-01-18 07:20:19
Juhász Éva
Szerdától ismét villamos jár a 3-as vonalán
Január 19-én szerdán ismét menetrend szerint közlekedik a 3-as villamos a Vadaspark végállomásig.
A Vadaspark és a Kereskedő köz megálló között átmenetileg 3F jelzésű villamospótló autóbuszok viszik az utasokat.
A 3-as villamos felújított vonala január végéig munkaterület.
Szerdán üzemkezdettől ismét menetrend szerint közlekedik a 3-as villamos a Vadaspark végállomásig.
Az utasokat főként Tatra típusú járművek szállítják.
A Vadasparktól a Fonógyári út felé tovább csatlakozással a villamosjáratokhoz átmenetileg 3F jelzésű villamospótló autóbuszok viszik az utasokat.
A villamospótló járatok mindkét irányban a Kereskedő köz végállomás-Fonógyári út-Bajai út- Kálvária sugárút-Vásárhelyi Pál utca-Bakay Nándor utca végállomás érintésével közlekednek.
A 3-as villamos felújított vonala január végéig munkaterület, a kivitelező az utolsó simításokat végzi.
2010. december 28-án sikeres volt a próbajárat a 3-as villamosvonalon, ezután elkezdődött a hivatalos műszaki átadás- átvétel egy hónapos folyamata.
A vonalon jelenleg helyszínbejárások zajlanak, január 18-án kedden az üzemeltető Szegedi Közlekedési Kft. járművezetői részesülnek vonalismereti oktatásban.
Az átépítés során a kivitelező kicserélt 2,4 kilométer villamosvágányt és felsővezetéket, a II-es kórháztól a Kálvária térig 700 méter hosszan párhuzamos sínt is fektetett.
A Kálvária sugárút Veresács utcai csomópontjánál körforgalom épült.
Megújult a közvilágítás, és 2700 négyzetméteren útburkolatot cseréltek tájékoztat a Szeged Pólus Fejlesztési Nonprofit Kft. közleménye.forrás és teljes cikk: szegedma.hu
2011-01-18 07:26:33
Juhász Éva
Illés Zoltán: az esetleges újabb árvíz megelőzése a cél
A kormány 6,5 milliárd forintot ad a Sajó-menti településeknek.
A pénzből tározókat, gátakat építhetnek majd és közmunkásokat is foglalkoztathatnak az önkormányzatok.
A környezetért felelős államtitkár azt mondta, hogy a kabinet döntése révén megelőzhető lesz egy esetleges újabb árvíz a megyében, a Sajó, a Bódva és a Hernád völgyében.
Korábban veszélyhelyzetet hirdettek Borsod-Abaúj-Zemplén megyében, hogy hamarabb fel tudjanak készülni a következő nagy árvízre.
Mesterházy Attila, az MSZP elnöke szerint az európai uniós forrásokat és közmunkaprogramokat úgy kell megtervezni a következő években, hogy segítségükkel megelőzhetőek legyenek az eddig tapasztalt belvízi problémák.forrás: mr1.hu
2011-01-18 07:31:15
Juhász Éva
Sebestyén Márta lesz az Emlékpont vendége
Gondolkodó Polgár címmel új közéleti beszélgetéssorozat indul az Emlékpontban, melynek első vendége Sebestyén Márta Kossuth- és Prima Primissima-díjas népdalénekes lesz január 21-én, pénteken 17 órakor.
A vásárhelyi közgyűjtemény előadótermében havi rendszerességgel rendeznek kötetlen beszélgetéseket a magyar szellemi élet jeleseinek részvételével politika, társadalomtudományok, egészségügy, oktatás, kultúra, gazdaság, környezet, múltunk és velünk élő történelmünk témakörökben.
A nyitórendezvény vendége, hazánk egyik legismertebb előadóművésze, Sebestyén Márta Kossuth és Prima Primissima-díjas népdalénekes lesz.
A művésznő születése óta a zene bűvöletében él, a muzsika világával zenepedagógus édesanyja révén került kapcsolatba, aki Kodály Zoltán tanítványa volt.
Különösen a népdalok világa ragadta meg, ezek előadásával már kislány korában felfigyeltek tehetségére.
Sebestyén Márta több mint harminc éve szerepel a színpadon, mára a világ legrangosabb koncert- termeiben lép fel.
A Gondolkodó Polgár közéleti est házigazdájaként, Szenti Tibor író, néprajzkutató beszélget a világhírű művésszel január 21-én, pénteken este 5 órától az Emlékpont előadótermében.
Medgyessy Konstantin sajtóreferensTornyai János Múzeum
2011-01-18 07:34:32
Juhász Éva
Teljesen lezárták a rakpartokat
Teljes hosszában megkezdték a budai és a pesti alsórakpartok lezárását hétfőn este nyolc órától a Duna áradása miatt.
Ez azt jelenti, hogy nem lehet majd ráhajtani az alsórakpartokra Pesten a Közraktár utca és a Dráva utca között, míg Budán a Lágymányosi híd és a Mozaik utca között.
Tarlós István főpolgármester a Duna áradása miatt már délután 4 órakor elrendelte Budapesten a másodfokú árvízvédelmi készültséget.
Ezzel együtt már akkor lezárták az alsórakpartok egy-egy szakaszát.forrás: index.hu
2011-01-18 07:42:05
Juhász Éva
Várják a szakértői jelentést
Még nem kapta meg a rendőrség az orvosszakértői vizsgálat eredményét a Kecskeméten tavaly november 1-jén, szülés után elhunyt kismama halála ügyében közölte a Bács-Kiskun Megyei Rendőr-főkapitányság szóvivője hétfőn.
A rendőrség csak a szakértői jelentés eredményének ismeretében tesz további lépéseket az ügyben mondta Mihályné Bornemisza Eleonóra őrnagy.
A kismama családja tett feljelentést a rendőrségen, mert szerintük orvosi mulasztás okozta a nő halálát.
A feljelentés alapján a megyei rendőr-főkapitányság bűnügyi osztálya azonnal elrendelte a nyomozást halált okozó, foglalkozás körében elkövetett gondatlan veszélyeztetés vétségének gyanúja miatt, ismeretlen tettes ellen.
A rendőrség tanúkat hallgatott ki és szakértők soron kívüli kirendelését kezdeményezte az ügy gyors kivizsgálása érdekében.
Svébis Mihály, a kórház főigazgatója a haláleset után azt közölte: azonnali vizsgálatot rendelt el annak kiderítésére, hogy mi okozta a nő halálát.
Tájékoztatása szerint a kismama egészséges gyermeket hozott a világra, de a szülés után vérzés lépett fel nála.
A folyamatos orvosi ellátás, a többszöri beavatkozás ellenére az asszony életét nem tudták megmenteni, a nő az intenzív osztályon meghalt.
Kecskemét önkormányzata az egyedül maradt apának és három gyerekének 3 szobás, 73 négyzetméteres, teljesen felújított bérlakást biztosított.
A lakás bérleti díját szociális alapon határozták meg, annak összege havonta 15 255 forint.forrás: mno.hu
2011-01-18 07:45:56
Szöllősi Sándor
Közlekedési információk Hódmezővásárhelyről
Kedden reggel ködös az idő, a látótávolság nagymértékben csökkent.
A pára az utakon is lecsapódik, de a hőmérő higanyszála éppen fagypont fölött van, így emiatt nem váltak csúszóssá.
A város területén a forgalom a kedvezőtlen időjárás miatt lassan halad, de fennakadás sehol nem volt tapasztalható.
A Bajcsy-Zsilinszky utcára már megérkeztek a munkagépek a fák gallyazásához, így itt ma is útszűkületre kell számítani.
Ezen kívül más forgalmat érintő javítási munkát Hódmezővásárhely útjain nem terveznek.
A piac környékén még nem indult meg a forgalom, sem az árusok sem a vásárlók nem jöttek még ki a kedvezőtlen időjárás miatt.
2011-01-18 07:52:36
Juhász Éva
Vegyesen kezdett a forint
2011-01-18 08:00:51
Juhász Éva
Oda a bőséges reggeli mítosza?
Aki reggel kiadós reggelit fogyaszt el, napközben ugyanolyan éhes lehet, nem igaz, hogy a nap többi étkezése alkalmával kevesebb kalória is elég a szervezetnek - erre a korábbi feltételezéseknek ellentmondó eredményre jutott egy német kutatócsoport.
A vizsgálatban részt vevő 380 személy napközben ugyanannyit fogyasztott, függetlenül attól, hogy reggelizett -e.
" Aki spórolni szeretne a kalóriákon, annak bizony a reggelinél kell elkezdenie " - fejtette ki a kutatás vezetője, aki 220 túlsúlyos és 100 normál súlyú résztvevő étkezési szokásait vizsgálta.
Mindannyiuknak tíz napon keresztül pontosan fel kellett jegyezniük, mi mindent fogyasztottak.
(Az egyes személyeket nem egymáshoz, hanem saját magukhoz viszonyították: összehasonlították azokat a napokat, amikor az egyes résztvevők reggeliztek és azokat, amikor nem.)
A kutató azonban óva inti a fogyni vágyókat attól, hogy kihagyják a reggelit.
Sokkal fontosabbnak tartja a napi többszöri, de kevesebb mennyiségű étkezést, a radikális fogyókúrákat pedig ellenzi.forrás: mr1.hu
2011-01-18 08:08:13
Juhász Éva
Papírtekercseket szállító kamion borult az 54-es úton
Súlyos sérüléssel szállították kórházba annak a lengyel rendszámú kamionnak a vezetőjét, amely az 54-es úton egy kanyarban felborult hétfőn, Kecskemét határában.
Hajnali 5 óra előtt érkezett a bejelentés a rendőrségre, hogy az 54-es út 8700-as méterénél baleset történt.
A Jakabszállás felé tartó kamion papírtekercseket szállított, amelyek vélhetően szabálytalanul voltak rögzítve.
A baleset során a jármű az út menti sínekre borult.
Ezeken azonban már nem jár vonat, így a közlekedést nem akadályozta mondta el Mihályné Bornemisza Eleonóra a Bács- Kiskun Megyei Rendőr-főkapitányság sajtószóvivője.
A balesetet követően a mentők súlyos sérüléssel felkartöréssel - szállították kórházba a lengyel kamionsofőrt. forrás: kecskemetitv.hu
2011-01-18 08:18:47
Molnár Attila
Közlekedési információk Kistelekről és térségéből
2011-01-18 08:26:29
Juhász Éva
Lenyűgöző Szent Naum-ikonok a Móra-múzeumban
Ohridi Szent Naum magyarországi kultuszáról nyílik rendkívüli kiállítás a szegedi Móra Ferenc Múzeumban január 19-én, szerdán 16 órakor.
A tárlaton közel hetven szentábrázolást, ikont láthatnak az érdeklődők.
Naum a 9. században folytatott térítő tevékenységet a korabeli Pannóniában is.
Szent Naumot 868-ban Rómában a pápa megbízásából szentelték pappá.
Metód halálát követően a keleti térnyeréstől idegenkedő német papság nyomására Naum és társai menekülni kényszerültek.
Rövid belgrádi tartózkodás után a bolgár cár, Borisz udvarában leltek menedékre.
Naum nagy szerepet vállalt az óbolgár írásbeliség megteremtésében.
A Szent Naum-kultusz a középkorban az általa alapított ohridi monostor környékén virágzott; kultuszát a 18. században a térségből a Magyar Királyság területére betelepülő ortodox hitű nemzeti kisebbségek hozták magukkal.
A magyarországi Naum-kultusz a 18. század legelejétől a 19. század elejéig, egy évszázadon át virágzott.
` Ohridi Naum alakja azonban a jelenkori utódok számára emblematikus.
Többszörösen is példázza a keleti és a nyugati kereszténység kapcsolódását éppen régiónkban, amely a keleti és a nyugati kereszténység határvonalán fekszik.
Naum alakja integráló a hazánkban diaszpórában élő ortodox hitű nemzeti kisebbségek számára is` mondja Nagy Márta bizantiológus, egyetemi docens, a tárlat kurátora.
A kiállítás képet ad a régi magyarországi Szent Naum-ábrázolásokról; a látogatók számos 18. századi ikont és metszetet csodálhatnak meg.
A kiállítás előkészítői felkértek kortárs egyházművészeket, ikonfestőket is, hogy készítsenek Szent Naum-ábrázolásokat, így különböző technikákkal készült, modern ábrázolások is jelen vannak a különleges hangulatú tárlaton.
A március 20-ig megtekinthető kiállításon látható szinte a teljes mozdítható magyarországi történeti Szent Naum-anyag.
Medgyesi Konstantin sajtóreferens Móra Ferenc Múzeum, Csongrád Megyei Múzeumok
2011-01-18 08:35:33
Juhász Éva
Jön az egészségügyi cselekvési terv
Körülbelül egymillió lakosonként, nagytérségenként szerveznék meg az orvosi szolgáltatásokat, így kilenc régió alakulna az országban.
Februárban hozza nyilvánosságra az egészségügyért felelős államtitkárság az egészségügyi rendszer átalakításáról szóló cselekvési tervét, amit a Semmelweis- terv vitairata és az arra érkezett reagálások alapján állítanak össze - írja a Népszabadság.
A készülő cselekvési tervben a lap szerint körülbelül egymillió lakosonként, nagytérségenként szerveznék meg az orvosi szolgáltatásokat, így kilenc régió alakulna az országban.
A régiókat az úgynevezett Nagytérségi Egészségszervezési Igazgatóságok koordinálnák, azok határoznák meg, hogy hol, melyik intézmény, milyen szolgáltatásokat nyújtson.
A gyakran előforduló betegségeket mindenhol ellátnák, de a ritka, speciális szaktudást, a drága eszközöket nagyobb kórházakba telepítenék.
Ez nem jelenti azt, hogy a jelenlegi ellátási centrumok, megyei kórházak, egyetemi klinikák elvesztik jelenlegi szolgáltatásaikat, de ahol nincs meg a rentábilis gyógyításhoz a kellő betegszám, ott fel kellene hagyni a tevékenységgel.
A lapnak Gaál Péter, az egészségügyi államtitkár kabinetjének tagja elmondta: olyan modellt próbálnak kialakítani, amely illeszkedik a helyi viszonyokhoz, és csak a legszükségesebb mértékben változtat rajtuk.
Az első fél évben az új modell kereteinek, szabályainak meghatározása, az ellátást szervező teamek kialakítása történne meg, azaz, hogy például hány betegre, milyen felszereltségre és orvosra van szükség, hogy egy intézmény végezhessen egy-egy drága kezelést vagy, hogy milyen elvek alapján lehet szétosztani a megtakarított pénzt.
A betegút-szervezéstől a szakpolitikusok azt remélik, hogy a jelenleginél hatékonyabban lehet majd az ellátásokat biztosítani. forrás: hirado.hu
2011-01-18 08:53:07
Juhász Éva
Stagnál a belvízhelyzet: marad a készültség
Harminchét településen van belvízvédelmi készültség Csongrád megyében, melyből 3 település Csanádpalota, Csanytelek, Csongrád harmadfokon védekezik.
Ez a szám az elmúlt napokban nem változott a viszonylag kedvező időjárásnak köszönhetően közölte Tátrai János, a megyei katasztrófavédelmi igazgatóság szóvivője.
A megyében 13 településen 20 ingatlanból kellett kitelepíteni a lakókat, 41 embernek kellett eddig elhagyni a házát.
Az ingatlanok különböző mértékben sérültek: van olyan, amelyik teljesen összedőlt, de olyan is, amely ideiglenesen lakhatatlan.
Sajnos van olyan ház is tette hozzá a szóvivő, amellyel kapcsolatban a szakemberek sem tudják, hogy megmaradhat -e.
Ha kiszárad az épület, akkor az idő dönti el, hogy mi lesz a sorsa.
Nagyon bíznak benne, hogy jobban kiterjedni nem fog a belvíz.
Eddig kedvező volt az időjárás, bár a hét második felétől ígérnek csapadékot.
Ennek a mennyisége lesz a meghatározó zárta a szóvivő.
Megosztom!
|
2011-01-18 09:01:23
Juhász Éva
Diszkótragédia: titkosszolgálati eszközöket is bevet a rendőrség
2011-01-18 09:06:30
Juhász Éva
Médiatanács: az új pályázatokig sugározhatnak a rádiók
2011-01-18 09:15:03
Juhász Éva
Felsőoktatás: szélesebb körű egyeztetés folyhat
Szélesebb körben indulhat újra az egyeztetés a felsőoktatás megújításáról.
A gazdasági élet szereplői most már látnak kormányzati szándékot arra, hogy véleményük megjelenjen a felsőoktatás új irányvonalának megállapításakor.
Nagyobb kormányzati szándék lesz a jövőben az új felsőoktatási koncepció kidolgozása során arra, hogy a rendszer szereplőit, így a munkáltatókat is bevonják az egyeztetésbe.
Az oktatási államtitkár és szűk stábja által megalkotott, novemberben bemutatott elképzelés ugyanis nem tükrözte a piaci elvárásokat, de még a Fidesz oktatáspolitikusainak álláspontját sem - írja a Világgazdaság.
Lényegében újraindul az egyeztetés az új irányvonal alapelveiről.
A felsőoktatás piaci szempontokat is figyelembe vevő megújulásának igénye sürgető: a gazdaságnak égető szüksége lenne műszaki és természettudományos szakokon végzett hallgatókra, ám belőlük aggasztóan kevés van.
A reáldiplomás fiatalok aránya Magyarországon nemzetközi összehasonlításban is kirívóan alacsony, mivel az intézmények az olcsóbban oktatható elméleti szakok felé mozdultak el.
Bár több pénz nem jut a felsőoktatásra, a munkáltatók a források elosztásánál jobban érvényesítenék a gazdasági érdekeket.
A Magyar Kereskedelmi és Iparkamara elnöke intézményes együttműködést sürget.forrás: orientpress.hu
2011-01-18 09:36:00
Juhász Éva
Sokba került az ajándék
2011-01-18 09:48:24
Juhász Éva
Etikai szempontból nem szabad kifizetni az elmaradt díjakat
Magánszemélyként és polgármesterként is úgy gondolom, hogy etikai szempontokat figyelembe véve nem szabad és nem kell kifizetni az elmaradt díjakat az előző testület azon tagjainak, akik azt követelik közölte Zsótér Károly, Mindszent polgármestere.
Mint már arról korábban beszámoltunk: az új mindszenti vezetés vállalta, hogy ingyen dolgozik a városért, ugyanis jelentős adósságállománnyal küzd a település.
Az előző vezetés közül azonban van, aki ragaszkodik elmaradt tiszteletdíjához.
Többször és több felől is megközelítettük már ezt a helyzetet.
Tudjuk, hogy Mindszent város nincs jó gazdasági helyzetben.
Az előző időszak gazdálkodása nem mondom, hogy bűnösen rossz volt, de nem elég körültekintő, már-már felelőtlen.
A képviselő-testület nem szakmai stáb, de a döntéseik maximálisan befolyásolják a város helyzetét - fejtette ki a város vezetője.
Olyan döntések születtek, amelyek figyelmen kívül hagyták a körülményeket.
Az előző testület bármelyik pillanatban dönthetett volna a díjaik kifizetéséről, de nem tették.
Ők is érezték, hogy ez nem működik.
Ám visszatetsző, hogy utólag, mikor már nem képviselők, akkor követelik ezt zárta a polgármester, aki hozzátette: ez az ő döntésük, hiszen bérjellegű kiadásról beszélünk, amelyet törvényes úton behajthatnak.
Etikai szempontból azonban ezt nem szabad kifizetnie az önkormányzatnak.
Megosztom!
|
2011-01-18 09:57:38
Juhász Éva
Nógrádi Tibor lett az MLSZ területi igazgatója
Múlthét pénteken tizennégy megyei igazgató vette át a Magyar Labdarúgó Szövetségtől (MLSZ) kinevezési okmányait, hat megyében pedig új pályázatot írnak ki.
Az MLSZ Csongrád megyei területi igazgatósága vezetőjének a Csongrád Megyei Labdarúgó-szövetség főtitkárát, Nógrádi Tibort nevezte ki Csányi Sándor, az MLSZ elnöke.
Az MLSZ közgyűlése még 2010. június 14-én módosította az alapszabályát, amely szerint az MLSZ területi feladatait 2011. január 1-től a szövetségen belül kialakított, területi (megyei, budapesti) igazgatóságok végzik.
Ezek irányítását vezető beosztású munkavállalóként a területi igazgatók látják el.
A meghirdetett húsz területi igazgatói pozícióra, több mint négyszeres volt a túljelentkezés, összesen 84 pályázat érkezett.
A megyei szövetségek nyárig látják el feladataikat, majd megszűnnek.
A bírálóbizottság erre a posztra Nógrádi Tibor mellett döntött, aki múlt hét pénteken vette át hivatalosan is a kinevezését. forrás: szegedma.hu
2011-01-18 10:08:10
Juhász Éva
London 2012: 150-180 magyar indulót valószínűsít Schmitt Pál
Mintegy 150-180 magyar sportoló olimpiai részvételét valószínűsítette Schmitt Pál köztársasági elnök Lord Sebastian Coe-nak, a 2012-es nyári játékok főszervezőjének.
A magyar államfő - aki a Nemzetközi Olimpiai Bizottság tagja, s a Magyar Olimpiai Bizottság tiszteletbeli elnöke - olimpiai bajnok társa meghívására, a londoni programja zárásaként sorra került hétfői találkozón ismerkedett az előkészületekkel.
Coe a szervezőbizottság munkájáról adott tájékoztatást.
Mint mondta, a LOCOG-ban jelenleg 1200 jól felkészült szakember tevékenykedik, a létszám lassan emelkedik egészen két és félezerig, a versenyek idején pedig mintegy hatezer munkatársat foglalkoztatnak majd.
" Az Olimpiai Park szélén álló LOCOG székház 23. emeletén lévő szobájának ablakából mutatta be a javában folyó építkezések többségét, hiszen az Olimpiai Park közelében 18 versenyszínhely található, jó részük, mint az olimpiai stadion, az úszóközpont és a kerékpáros pálya, újonnan épült.
Néhány továbbit korszerűsítenek, ideiglenes lelátóval látnak el " - idézi a honlap Schmitt Pált.
Coe megemlítette azt is, hogy az olimpiai létesítmények költsége mintegy kétmilliárd font (660 milliárd forint), ami a jelenlegi számítások szerint a bevételekből megtérül.
Ebben a költségben azonban nem szerepelnek az infrastruktúra, valamint a közlekedés fejlesztésére szánt összegek.
A főszervező beszámolt a köztársasági elnöknek a szervezők egy korábbi döntéséről, mely szerint a résztvevők felkészülését messzemenően segítik az olimpiai játékok történetében első alkalommal elhatározott felajánlással.
Ennek értelmében valamennyi nemzeti olimpiai bizottság számára 25 ezer fontos keretet szavaztak meg, amelyet szigetországi edzőtáborozásokra, tesztversenyek részvételére lehet felhasználni.forrás: MTI
2011-01-18 10:08:21
Molnár Attila
A fél iskolát kiürítették gázömlés miatt
Épp a Kisteleki Általános Iskola épületének sarkánál sértett meg egy munkagép egy gázvezetéket.
Az iskola főút felöli szárnyát kiürítették, az utcát lezárták gyors volt az intézkedés.
Kilenc óra előtt a Petőfi utcán az iskola épülete előtti szakaszon útépítés kapcsán földmunkát végzett egy munkagép, amely megsértette a gázvezetéket.
A gázömlés mértéke egészségügyi kockázatot nem jelentett, de az iskola főút felöli szárnyát biztonsági okokból kiürítették, mivel az épülettől 10 méterre történt az eset.
Mintegy 110 gyermek hagyta el a tantermeket, a hat osztályt az iskola aulájában helyezték el ideiglenesen.
A helyszínt a Kisteleki Rendőrkapitányság munkatársai lezárták és biztosították, a forgalmat a párhuzamos mellékutcák felé terelték.
Négy tűzoltóautóval érkezett a Szegedi Tűzoltóság a további biztosításra.
A gázömlést gyorsan megszüntették, a tűzoltóság koncentráció méréssel megállapította, hogy teljesen megszűnt a gázszivárgás, és a szolgáltató szakemberei megkezdték a helyreállítási munkát.
Negyed tízkor már három tűzoltókocsi elhagyta a helyszínt, és rövidesen az útzár is megszűnt.
A gázömlés megszűnésével a gyerekek visszatérhettek a tantermekbe, gyakorlatilag csak az éppen folyó óra kicsengetését várták tudtuk meg Tátrai Jánostól polgári védelmi őrnagytól, a Csongrád Megyei Katasztrófavédelmi Igazgatóság szóvivőjétől.
2011-01-18 10:24:21
Juhász Éva
Hamarosan lehet pályázni a tanulmányi kirándulásokra
2011-01-18 10:30:30
Juhász Éva
Elmaradt a kötelezőrekord
2011-01-18 10:37:09
Juhász Éva
A reálkereset 2,5 százalékkal nőtt január-novemberben
2011-01-18 11:01:09
Olasz Monika
Még Franciaországban is a Rádió7 szól!
Kedden délelőtt a szerkesztőségünkbe látogatott Nádasdi Nóra és édesanyja, Nádasdi Józsefné.
A Földeákról érkező hallgatóink a nyereményükért jöttek a Szabadság tér 71. szám alá, azonban a beszélgetésből kiderült, hogy a fiatal, 22 éves lány még Franciaországban is a műsorainkat hallgatja.
Nádasdi Nóra 2009 szeptembere óta él Franciaországban, ahová a HISZK Corvin Mátyás Tagintézményén keresztül került.
Nóra elárulta: jelenleg egy étteremben dolgozik, takarít és felszolgál reggel 9-től délután 16 vagy 18 óráig, ez naponta változó.
Nagy álma volt, hogy eljusson Párizsba, és sikerült is neki.
Nóra januárban és augusztusban látogat haza, Földeákra, az idei évben január 3-án érkezett és január 21-ig marad családja és barátai legnagyobb bánatára.
Vendégünk elmondta: szabadidejében a barátjával kirándul, illetve ha teheti nyakába veszi a várost, és elindul vásárolni.
Mindezek mellett amikor csak teheti interneten hallgatja a Rádió7-et.
Nincs kedvenc műsorvezetője vagy műsora, úgy fogalmazott: mindenkit és mindent szeret.
2011-01-18 11:20:00
Kutasi Roland
Kocsifeltörés telefonokért, kettős halál Szikáncsnál: Vásárhely kék hírei
Feltörték az autót a telefonokért, és mindkét férfi meghalt az autóban.
Az elmúlt hét krónikája Hegedűs Anna hadnagy, a vásárhelyi kapitányság balesetvizsgálójának összefoglalója alapján készült.
Hangbejátszással!
Január 10-én, koradélután egy magyar és egy német felségjelzésű személygépkocsi ütközött a Szent Antal utcán.
Személyi sérülés nem történt, a magyar, Audi gyártmányú autó első része sérült 50 ezer forint értékben.
Január 11-én reggel a Lánc és az Andrássy utca kereszteződésében egy Opel Astra és egy elektromos kerékpár ütközött.
A balesetben személyi sérülés nem történt.
Az elektromos kerékpárban 10 ezer forint anyagi kár keletkezett.
Január elseje és 11-e között egy ismeretlen jármű feltehetőe tolatás közben nekihajtott a Klauzál utca 41. szám előtti beton kandelábernek, amely kettétört.
Az anyagi kár mintegy egymillió forint.
Január 10-én délután négy és hat óra között egy ismeretlen jármű közlekedett a Görbe utcán a Bálint utca felől a Kistöltés utca irányába.
A vezető sebességét feltehetőleg helytelenül választotta meg emiatt lehaladt az úttestről.
Az út menti fának ütközött, amely kitört.
A gyümölcsfa értéke ezer forint.
Január 14-én az Interspar körforgalomban a sebesség helytelen megválasztása miatt megcsúszott és keresztbe fordult egy Suzuki vezetője, aki neki ütközött a mögötte érkező Ford Focus személyautónak.
A két járműben több százezer forint anyagi kár keletkezett.
Január 16-án este Földeák felé közlekedett egy Fiat Regata típusú személygépkocsival két hódmezővásárhelyi férfi.
Szikkáncsot elhagyva a vezető lehaladt a jobb oldali útpadkára hajtott, elvesztette uralmát a járműve felett, áttért a menet iránya szerinti baloldalba, és a gépkocsi a tengelye körül többször átfordulva a tetején az út melletti, vizes területén állt meg.
A baleset következtében a gépkocsi vezetője és utasa a helyszínen életét vesztette.
Január 11-én az esti órákban egy személygépkocsi ajtajának üvegét betörték a Szántó Kovács János utcán, és elvitték a benne lévő mobiltelefonokat, pénztárcát és kulcsokat, ezzel összesen 115 ezer forint kárt okoztak.
Január 10-én este és másnap reggel öt között az egyik József Attila utcai körbekerített, de nem lezárt udvarból egy lezáratlan kerékpárt loptak el 60 ezer forint értékben.
Ismeretlen tettes január 8-án délután Mindszenten, a Tiszavirág Majornál egy betonoszlopnak támasztott lezáratlan mountainbike kerékpárt ellopott, ezzel 30 ezer kárt okozott.
Arnay
2011-01-18 11:21:49
Juhász Éva
Dugók alakultak ki a lezárt rakpartok miatt
Dugók alakultak ki Budapesten az alsó rakpartok lezárása miatt a párhuzamos útvonalakon kedd reggel, lassan lehet haladni a hidakon is - közölte a Fővinform ügyeletese.
Lassan lehet csak haladni a Kiskörúton és a Nagykörúton, valamint a bevezető utakon is - mondta Schilling Zsolt.
Közölte, hogy a Lánchidat délután öt órakor fél órára lezárják egy rendezvény miatt.
A Duna áradása miatt Budapesten hétfő délután kezdték meg az alsó rakpartok lezárását, ezzel egyidejűleg másodfokú árvízvédelmi készültséget rendeltek el a fővárosban. forrás: hirado.hu
2011-01-18 11:45:00
Juhász Éva
Szívpanaszokat, lehangoltságot okoz a visszatérő tél - orvosmeteorológia
A hét közepétől fokozatos lehűlésre, erősödő hidegfronti hatásra számíthatunk, a hét végére havazás kíséretében visszatér a téli idő.
Keringési problémák jelentkezhetnek, a napfény hiánya lehangoltságot okozhat.
A várható csapadék miatt javul a levegőminőség.
Szerdán gyenge hidegfronti hatásra számíthatunk.
Borús, párás, többfelé ködös időben lesz részünk.
A párás időben nő a légszennyezettség, ami elsősorban a légúti betegek, asztmások panaszait fokozhatja.
Számukra nem ajánlott hosszabb időt a szabad levegőn tölteni.
Délelőtt még csak északnyugaton, délután nyugat felől egyre többfelé fordul elő csapadék, amely csökkenti a szennyezőanyagok mennyiségét a levegőben.
Eleinte esőre, később havas esőre, havazásra kell számítani.
A napfény hiánya lehangoltságot, rossz közérzetet eredményezhet, egy kis testmozgással javíthatunk a hangulatunkon.
Az autósok főként a Dunántúlon és a középső országrészben számíthatnak csúszós, a nyugati megyékben hókásás utakra.
A légszennyezettség szintje és a szálló por koncentrációja közepes szintet ér el a levegőben.
Szerdán a keleti-északkeleti országrészben a tartósan ködös, párás időben még a levegőminőség romlására lehet számítani, máshol a várható csapadék miatt a légszennyezettség csökkenni fog.
Csütörtökön erősödik a hidegfronti hatás.
Keleten és eleinte délen zömmel eső, havas eső várható, míg nyugaton és északon havazás lesz jellemző.
A front hatására keringési panaszokat, vérnyomás-ingadozást tapasztalhatunk.
A szívbetegeknek sok pihenés és könnyen emészthető ételek fogyasztása javasolt.
Pénteken továbbra is hidegfronti hatás terheli a szervezetünket.
Görcsös panaszok, fejfájás jelentkezhet ezen a napon, panaszainkat citromfű - vagy levendula teával enyhíthetjük.
A következő napokban további lehűlésre, gyengülő fronthatásokra számíthatunk.forrás: ozonenetwork.hu
2011-01-18 11:45:29
Kodácz Csengele
Szekeres Adrien a Jótékonysági bál sztárvendége
A jótékonysági bál bevételét egy korszerű elektromos szülőágy megvásárlására fordítják mondta dr. Kallai Árpád, az Erzsébet Kórház-Rendelőintézet főigazgatója a Rádió 7 Napraforgó című magazinműsorában.
A már évek óta hagyománynak számító Jótékonysági Bált 2011. február 5-én rendezik meg a vásárhelyi Fekete Sas Rendezvényházban.
Dr. Kallai Árpád, a vásárhelyi Erzsébet Kórház-Rendelőintézet főigazgatója kiemelte: idén Scmittné Makray Katalin, a Magyar Köztársaság Elnökének felesége lesz a rendezvény fővédnöke.
A bál védnöke pedig a korábbi évekhez hasonlóan ezúttal is dr. Lázár János polgármester, országgyűlési képviselő lesz.
Az idei Jótékonysági bálon a vacsora alatt Szalai Antal és népi zenekara szolgáltatja a cigányzenét, illetve Kerényi János játszik zongorán, utána pedig a La Bomba együttes gondoskodik a talpalávalóról.
A tombolahúzást követően lép színpadra az est sztárvendége: Szekeres Adrien énekesnő.
A korábban orvosbálként ismert rendezvény jótékonysági jellege 2005 óta folyamatos, vagyis azóta minden évben az est bevételét a kórház fejlesztésére fordítják.
A kitűzött célokat mindig sikerült teljesíteniük, ez köszönhető a támogató magánszemélyeknek, cégeknek.
Aki nem tud részt venni a bálon, illetve ha belépőjegy megvásárlásán túl is támogatni szeretné a nemes kezdeményezést, válthat támogatói jegyet, melynek összegét szabadon meghatározhatja.
Kodácz Csengele
2011-01-18 11:45:39
Kutasi Roland
Egyszerűbb adózás, több jövedelem marad a családosoknál
Az idei adózási szabályokról szervezett tájékoztatót tagjainak ma délelőtt a Csongrád Megyei Kereskedelmi és Iparkamara hódmezővásárhelyi szervezete.
Az Emlékpontban dr. Nagy Péter, a Nemzeti Adó- és Vámhivatal Dél-Alföldi Regionális Adó Főigazgatóság módszertani szakreferense ismertette a 2011-es adóváltozásokat, amelyek között a személyi jövedelemadózásban lépett érvénybe a legtöbb új elem.
Fotóriporttal, hangfelvételekkel!
A szakreferens elmondta: az új szabályok szerint egykulcsos, 16 százalékos adót kell megfizetni, és a családi adózás rendszerében már az első gyermektől jár a kedvezmény, amely a harmadik gyermektől kezdve sokkal magasabb, mint eddig bármikor volt.
Sok tekintetben egyszerűbb lesz az adózás az idén fejtette ki a szakreferens -, hiszen az egykulcsos rendszer könnyebbséget okoz a kifizetőknek és a munkavállalóknak is.
A felvetésre, miszerint vannak, akik attól tartanak, hogy az új rendszer hátrányosan érinti őket, dr. Nagy Péter kijelentette: bizonyos jövedelmeknél előfordulhat, azonban a családosoknál egészen biztos, hogy ha bármilyen jövedelmük is van, nettóban több lesz, mint eddig volt.
Előadásában dr. Nagy Péter elmondta: adómentessé vált a nyugdíj, a lakáscélú támogatás, és az elemi kár, katasztrófa esetén kapott segély, támogatás, és a munkáltató által a munkavállalóra kötött és fizetett biztosítás.
Az idei év végén három módon lesz lehetőség az adó megállapítására mondta el a szakember.
Az eddig is alkalmazott munkáltatói elszámolás és az önadózás mellett bevezetésre kerül az adónyilatkozat.
Ez utóbbi azoknál alkalmazható, akik csak egy munkáltatótól vettek fel jövedelmet, vagy kifizetőtől vettek fel egyes kifizetésenként 100 ezer forintnál kisebb összeget, amelyből az adóelőleget már levonták.
A bevallás a személyes adatok mellett mindössze az összes adóköteles jövedelem összegét, az szja kötelezettséget és a már levont előlegek mértékét kell, hogy tartalmazza.
A bevalláshoz csatolni lehet a már szokásos 1 +1 százalékos rendelkező nyilatkozatot is, és amennyiben lehetőség lesz arra, hogy ez az adónyilatkozat hátoldalára kerüljön, valóban lesz lehetőség arra, hogy egyetlen papíron teljesíthető legyen az adóbevallás.
Nem kell bevallani az idei évben megszerzett jövedelmet, ha az nemzetközi szerződés alapján már nem adóztatható azaz más országban megfizették utána az adót, illetve megszűnik az ingatlanok bérbeadásából származó jövedelem különadóztatási lehetősége.
Dr. Hampel Tamás, a Csongrád megyei Kereskedelmi és Iparkamara vásárhelyi elnöke elmondta: ezt a rendezvényt évtizedek óta megrendezik a tagoknak és könyvelőiknek, amelyre az idei évben még több figyelmet kell fordítani.
Dr. Hampel Tamás abban bízik, hogy az idei változások lehetőséget adnak a vállalkozói körök megerősödésére, hogy azok jobban hozzá tudnak járulni adók- és járulékok formájában a hazai költségvetés segítéséhez.
Arnay
2011-01-18 12:00:34
Antal Sándor
Bemutatták a tervezett képzéseket
Szeptemberben megnyitja kapuit a Budapesti Kommunikációs és Üzleti Főiskola Hódmezővásárhelyen, ahol négy alapszakot indítanak, illetve a diákoknak lehetőségük van felsőfokú szakképzésekre is jelentkezni.
Vásárhelyen a korábbi SZTK épületében létesít telephelyet a BKF.
A hallgatók jövő szeptembertől fotográfus, turizmus-vendéglátás, kereskedelem és marketing és kézműves alapszakokon tanulhatnak, de emellett lesznek felsőfokú képzések is: idegenforgalmi-, reklámszervező-, és vendéglátó szakmenedzser oktatás indul.
Kedden nyílt napot tartott a BKF a Hódtói Sportcsarnokban, ahol dr. Vass László rektort, majd a szakonkénti tájékoztatót hallgathatták meg az érdeklődők.
Nagy örömmel hallottam, hogy még külföldről is érkeznek a keddi nyílt napra kezdte beszélgetésünket a rektor, aki elmondta, hogy izgalmas a kezdés, ugyanis egy teljesen új intézmény jön létre, amit majd a felvételt nyert jelentkezőkkel közösen alakítunk ki.
A régi szakorvosi rendelőintézet épületébe pillanatokon belül megkezdődnek az átalakítási munkálatok, melynek költségeit a hivatal az iskolával közösen fedezi.
Szeptember elsejére várhatóan egy nagyon komfortos épület várja majd a diákokat tudtuk meg a rektortól.
Két oktatási szintet indítunk: alapképzés és felsőfokú szakképzések.
Az utóbbiban idegenforgalmi-, reklámszervező ,- és vendéglátó szakmenedzseri képzésekre lehet jelentkezni.
Továbbá négy alapszakasz indul: két üzleti és két művészetközvetítői.
Az üzleti szakoknál a turizmus-vendéglátás és a kereskedelem és marketing, míg a művészeti ágon a fotográfia és a kézműves alapszak veszi kezdetét szeptembertől.
Nagyon nehezen lehet megmondani egy három évvel későbbi munkaerő piaci helyzetet, ezért fontosnak tartom, hogy azok a szakok, melyek indulnak konvertáló ismeretet nyújtanak, tehát sokféle irányba nyithatnak majd a későbbiekben a pályakezdők mondta a rektor.
A kézműves szakon belül többféle szakirány van.
Vásárhelyen hagyománya van a kézművességnek, melyhez közvetlenül kötődni szeretnének.
Akiknek további kérdéseik lennének, azok mindent megtalálnak a felvételi tájékoztatóban, illetve keddtől az érdeklődők rendelkezésére áll a főiskola információs irodája is.
A rektor zárásként elmondta: sikerük fő erénye, hogy gyakorlatias képzést nyújtanak és remélem, ezt a vásárhelyi iskolába jelentkezők is értékelni fogják.
Szeptemberben 250 hallgatóval szeretnénk indulni, de a belső elosztás majd a jelentkezők számától függ.
Kéri Eszter, Spiegel Dorottya és Karai Mercédesz a szegedi Tömörkény István Gimnázium és Művészeti Szakközépiskola végzős diákjai is részt vettek a nyílt napon, akik az idegenforgalmi szakmenedzser és turizmus-vendéglátás szakokra kíváncsiak.
` Most még csak körülnézünk, érdeklődünk mert még nem döntöttük el, hogy hol folytatjuk tanulmányainkat, illetve hova adják be a továbbtanulási papírokat mondták a fiatalok.
2011-01-18 12:05:00
Juhász Éva
Egy év próbára bocsátás a bolti tolvajoknak
Döntött a Békéscsabai Városi Bíróság annak a két személynek az ügyében, akik még december közepén buktak le bolti lopások elkövetésekor.
A tárgyalásokat január 13-án tartották és mindkét elkövető egy év próbára bocsátást kapott.
Az egyik személy (38 éves kunágotai nő) december 17-én az esti órákban egy békéscsabai áruházban a kozmetikai osztályon szempillaspirálokat és ajakfényeket tett a kosarába, majd tovább nézelődött.
A játékosztályhoz érve a termékekről eltávolította az áruvédelmi eszközöket és a csizmájába rejtette a kozmetikumokat.
A pénztárnál fizetés nélkül távozott, de a biztonsági őrök a kijáratnál feltartóztatták és a rendőrség kiérkezéséig a biztonsági irodába kísérték.
A lopással okozott kár 8.600 Ft, amely a termékek utólagos kifizetésével megtérült.
A másik eset december 19-én történt dél előtt nem sokkal, ugyanabban az áruházban.
A 29 éves sarkadi férfi szintén szájfényt tett a kosarába, amelyről a további nézelődés során leszedte az áruvédelmi eszközt, majd a pénztáraknál a sorban állás közben a zsebébe rejtette.
Szintén fizetés nélkül távozott, de az éber biztonsági őrök őt is visszatartották a rendőri intézkedésig.
A lopással okozott kár 1.045 forint, amely ugyancsak megtérült a termék utólagos megvásárlásával.
A gyors munkának köszönhetően, egy hónapon belül született ítélet mindkét ügyben.
Dicséret illeti az éber biztonsági őröket és az igazságszolgáltatás dolgozóit. forrás: police.hu
2011-01-18 12:50:17
Antal Sándor
Nyílt tanítási órák a Németh Lászlóban
Az általános iskolásoknak lassan el kell dönteniük, hogy hol is szeretnék folytatni tanulmányaikat.
Még gondolkozhatnak ugyan, de február 18-ig be kell adniuk a jelentkezési lapokat.
Éppen ezért a Németh László Gimnázium és Általános Iskolában ezen a héten nyitottak az ajtók, és lehetőségük van az érdeklődőknek betekinteni az intézményben folyó képzésekbe.
A Nyitott iskola hete alkalmából keddtől egészen csütörtökig látogathatják az órákat az érdeklődő diákok, illetve szülők tájékoztatta portálunkat Seres Imre, az intézmény igazgatóhelyettese, aki elárulta, hogy hétfőn már nyílt német és angol órát tartottak az aulában.
Mindhárom napon át a második órától kezdődnek a nyílt tanítási órák.
A látogatók részt vehetnek angol és francia nyelv, kémia, fizika, biológia, földrajz, informatika, matematika és történelem órákon.
Az iskolában idén már a második alkalommal rendeztek nyílt órákat, melyek bemutató jellegűek, így minden tanár azt szeretné megmutatni, hogy az adott tantárgyba milyen látványos és érdekes dolgok történhetnek - fogalmazott az igazgatóhelyettes.
A Németh László Gimnázium és Általános Iskolában a hat évfolyamos képzésre, a kéttannyelvű idegen nyelvi képzésre, ugyanez emelt szinten angol és német tantárgyakból is, illetve a négy évfolyamos gimnáziumba várják az érdeklődőket.
2011.01.19. szerda 2. óra magyar 9.a Dr. Borbáth Árpádné 3. óra történelem (angolul) 10.a Medvegy János 3. óra földrajz (angolul) 9.a Blazovichné Risztov Szilvia 4. óra angol nyelv 9.a Kókay Erika 4. óra matematika 12.a Seres Imre 2011.01.20. csütörtök 2. óra magyar 12.a Verseginé Hillay Erika 2. óra francia nyelv 9.abc Bánfi Mariann 3. óra magyar 11.a Győri Éva 4. óra történelem 10.c Pengőné Cseh Ildikó 4. óra földrajz (németül) 10.a Pillérné Gál Andrea 5. óra matematika (németül) 10.a Kovácsné Kemecsei Gerda 5. óra informatika 9.a Vörös Anita A hetet csütörtökön 18 órakor egy beiskolázási tájékoztatóval zárják majd.
2011-01-18 13:22:33
Juhász Éva
Támogatják az EU-tagországok a magyar elnökség gazdasági programját
Ambiciózusnak minősítették és támogatásukról biztosították az Európai Bizottság tagjai és az Európai Unió tagországainak pénzügyminiszterei kedden Magyarország uniós elnökségi gazdasági programját.
A miniszterek brüsszeli találkozóján Matolcsy György nemzetgazdasági miniszter mutatta be a programot, kiemelve annak négy prioritását: a szorosabb gazdasági koordinációt hozó európai szemeszter elindítását, az úgynevezett gazdasági kormányzás megerősítését, a pénzügyi szolgáltatások és szabályozás megerősítését, valamint a tartós euróövezeti stabilitási mechanizmus megteremtését.
" Nagyra értékeljük az európai integrációt, mert megóv bennünket attól, hogy a XXI. század első évtizedeiben, itt Európában, egymás között pénzügyi, gazdasági csatákat vívjunk " - fogalmazott Matolcsy.
Úgy vélte ugyanakkor, hogy jelenleg " az euró olyan házra hasonlít, amelyet felépítettünk, de alatta némiképp ingoványos a talaj ".
A közös pénz mögött szerinte még " nincs meg az a politikai és fiskális koherencia ", amely " megóvná a rengésektől és a kihívásoktól ".
Ehhez meg kell erősíteni az eurót - hangoztatta -, annak viszont feltétele a gazdasági koordináció.
Úgy ítélte meg, hogy az említett prioritásokat elvégezve az EU rövid távon megóvhatja az eurót, de közép- és hosszú távon meg kell teremteni mögötte a tartós stabilitást is.
Külön említette Matolcsy György a foglalkoztatás szerepét.
Hosszú távon az EU pénzügyei akkor lesznek biztonságban, ha költségvetéseik mögött magas foglalkoztatási szint és dinamikus növekedés áll - fejtette ki.
Hetven százalék alatti foglalkoztatási ráta esetén még nem tekinthető stabilnak a valuta - tette hozzá.
Kiemelte azt is, hogy Magyarország a tizenkét új EU-tagállam képviseletét is fontosnak tartja.
Azt kérte az uniós tagállamoktól, tekintsenek úgy erre a térségre, mint a következő európai " peremre ", azaz egy gyorsan fejlődő, ígéretes, dinamikus növekedést hozó övezetre. forrás és teljes cikk: MTI
2011-01-18 13:26:42
Juhász Éva
Három évet kaptak a marihuánával kereskedő békéscsabai fiatalok
Jogerősen három év börtönbüntetéssel sújtotta a Szegedi Ítélőtábla kedden azt a két békéscsabai fiatal férfit, aki marihuánával kereskedett.
A két férfi 2008. szeptemberi elfogása előtt másfél éven át értékesítési célból összesen több mint 600 gramm marihuánát vásárolt, s ennek egy részét el is adta.
Az egyik vádlott 2008 tavaszán ismerkedett meg egy kábítószert áruló budapesti személlyel.
A két férfi 2008. szeptember 2-án autóval a fővárosba utazott az eljárás során ismeretlenül maradt kereskedőhöz, és 200 ezer forintért mintegy 128 gramm marihuánát vásároltak tőle.
A vádlottak a kábítószerből egy keveset kivéve egy cigarettát sodortak, közösen el is szívták, majd visszautaztak Békés megyébe.
Kamut külterületén a rendőrök igazoltatták őket, és a drogot lefoglalták.
Néhány nappal később az egyik vádlott, miután megbeszélt egy találkozót pesti kapcsolatával, társával vonattal a fővárosba utazott, és 550 ezer forintért 353,5 gramm marihuánát vettek.
Hazautazás közben a férfi felhívta telefonon egy ismerősét, hogy sikerült megvenni a kábítószert, és kérte: az előző este megbeszéltek szerint menjen ki a mezőberényi vasútállomásra a csomagért.
A csomag átadása meg is történt, ezután a rendőrség elfogta a vádlottakat.
A két férfi beismerte bűnösségét a kábítószer birtoklásában és vásárlásában, a terjesztés vádját azonban tagadták.
A táblabíróság társtettesként elkövetett, kábítószerrel visszaélés bűntettében mondta ki bűnösnek a két férfit, s ezért mindkettőjüket három év börtönbüntetéssel, valamint 120 ezer forint vagyonelkobzással sújtotta.
Az ítélőtábla nem látta bizonyítottnak, hogy a vádlottak a bűncselekményt jelentős mennyiségű kábítószerre követték el, mint ahogy az első fokon eljáró Békés Megyei Bíróság megállapította.
Az ítélet indoklásakor elhangzott: ha bizonyítható lett volna a jelentős mennyiségre történő elkövetés, a fellebbviteli bíróság súlyosabb büntetést szabott volna ki.
Így azonban az elsőfokon kiszabott büntetés arányos az elkövetett cselekmény tárgyi súlyával.forrás: szegedma.hu
2011-01-18 13:54:11
Juhász Éva
Czomba: stratégiai cél a fiatalok foglalkoztatása
Amíg a fiatalok munkaerőpiaci helyzete nem javul, addig Magyarország nem juthat túl a válságon - mondta Czomba Sándor, a Nemzetgazdasági Minisztérium foglalkoztatásért felelős államtitkára Gödöllőn.
Az Európai Unió munkaügyi minisztereinek és államtitkárainak kétnapos informális ülését követő sajtótájékoztatón az államtitkár a két legfontosabb napirendről beszélt: az egyik stratégiai cél a fiatalok munkába állítása és a munkaerőpiacon való megtartása, a másik általában a munkahelyteremtés.
Az uniós tagállamok közös célja, hogy azoknak a fiataloknak is legyen munkája, akik korán elhagyják az iskolát, illetve azoknak, akik alacsony képzettségűek - hangsúlyozta Czomba Sándor.
Az államtitkár megismételte az Európa 2020 stratégia legfontosabb célját, amely szerint a jelenlegi 65 százalékos foglalkoztatási rátát 2020-ra 75 százalékra szükséges emelni. forrás: mr1.hu
2011-01-18 14:23:17
Juhász Éva
Tiszaszigeti segítség Adának csatornaépítésben
A vajdasági Ada városa nyert az uniótól mintegy 800 ezer euró támogatást csatornahálózatának befejezésére, melyben Tiszasziget partnerségi szerepet vállal, s mintegy tíz százalékát fordíthatja majd vízminőségmérő műszerpark beszerzésére.
Egy határon átnyúló együttműködési program keretében` talált egymásra` a két település, és ad majd be közös pályázatot környezeti biztonságának növelésére, vízgazdálkodási létesítmények kivitelezésén keresztül.
` Ada város szeretné befejezni a szennyvízhálózatának fejlesztését, amihez mi partneri segítséget tudunk nyújtani.
A tapasztalatok átadásán kívül ez konkrétan azt jelenti, hogy olyan műszeregyüttest is vásárolunk majd, amely folyamatosan jelzi a Tisza vízminőségét itt a határ menti szakaszon, s továbbítja azt a határon túli települések, így Ada felé is` monda el Bodó Imre, Tiszasziget polgármestere, országgyűlési képviselő.
` Nálunk már felépült a szennyvíztisztító és a csatornahálózat is elkészült, de a legfontosabb szakaszt most kell kiépítenünk, hiszen a tisztított szennyvíz bevezetése a folyóba, még a régi rendszerrel működik, így a Tisza és az üzem közötti részt a környezet védelme érdekében is nagyon fontos mihamarabb lefektetnünk` emelte ki Bilicki Zoltán, Ada község elnöke.
A felek ünnepélyes keretek közt aláírták az együttműködési megállapodást, melyben lefektették, hogy milyen alapelvek alapján dolgozzák ki a pályázatot, s abban hogyan oszlanak el a feladatok. forrás: szegedma.hu
2011-01-18 14:28:44
Juhász Éva
Hétvégére leesik a hó
2011-01-18 14:32:25
Juhász Éva
Eltűnt: Ki tud róla?
A Szentesi Rendőrkapitányság eltűnés miatt keresi a 36 esztendős Agárdi Erzsébet szentesi lakost, aki a helyi szociális intézmény ellátottja.
Agárdi Erzsébet november 22-én az engedélyezett távollétről nem tért vissza, azóta tartózkodási helye ismeretlen.
Személyleírása a következő: 155 cm magas, erős testalkatú.
Haja festett vörös, hullámos.
Eltűnésekor sötétbarna rövid műbőrkabátot és fehér cipőt viselt.
Kérik, hogy aki Agárdi Erzsébet jelenlegi tartózkodási helyéről információval rendelkezik, értesítse a Szentesi Rendőrkapitányságot személyesen (Szentes, Kossuth L. u. 43.), vagy telefonon a 63/561-310-es telefonszámon, illetve hívja a rendőrség 107-es, 112-es hívószámát, vagy az ingyenesen hívható TELEFONTANÚ 06-80-555-111 számát.
Dr. Tuczakov Szilvána r. őrnagy
2011-01-18 14:50:34
Juhász Éva
Modern, színvonalas gyepmesteri telepet hoztak létre Makón
Mint sok helyen máshol, Makón is elhanyagolt volt a gyepmesteri telep, ahová az állati tetemeket viszik.
A felújításokat, beruházásokat pályázatból szeretnénk megvalósítani, hosszú ideje kerestük a telep felújítására is a megoldást tájékoztatott Buzás Péter polgármester.
A telep mintegy 20 millió forintból újult meg.
A telep felújítása, komfortosítása több mint 20 millió forintból valósult meg, ám sikerült egy olyan pályázatot találni, melynek révén 5 százalék önerővel oldották meg a beruházást.
Így maga az épület is megújult, hídmérleget helyeztek el, kamerarendszerrel szerelték fel a helyet.
Még a bejárati utat nem sikerült megújítani, az egy következő pályázat része lesz.
Modernebb, a feladat ellátása szempontjából 2011 Makójához méltó a színvonal a gyepmesteri telepen, ahová a lakosok az állati tetemeket viszik, illetve ahol a gyepmester a kóbor kutyákat elhelyezi, és ott a szabályoknak megfelelően tudja tartani - zárta a polgármester.
Megosztom!
|
2011-01-18 14:55:02
Kutasi Roland
Változás gazdáknak: két hivatal igazolását is kérni kell a visszatérítéshez
Ettől az évtől nem egy, hanem két szervezet igazolására is szükség van a gázolaj jövedéki adójának visszaigénylésekor emelte ki a változást a Gazdakör ma (kedd) délutánra szervezett tájékoztatóján Lantos Attila falugazdász.
Fotóriporttal, hangfelvétellel!
A szakember kifejtette: a földművelési igazgatóság mellett az állategészségügyi igazgatóság ellenjegyzése is kell ahhoz, hogy a gazdák visszaigényeljék a mezőgazdasági művelésre felhasznált dízel üzemanyag jövedéki adóját, így az eddigi azonnali ügyintézés ideje egy hétre nő.
Visszaigényelni 77 forint 88 fillért lehet literenként, és az őstermelői igazolványok megújítási díja sem változik: továbbra is ezer forint, amelyet csekken lehet befizetni, és egy adatnyilvántartó lap kitöltése után a helyszínen megújítható a dokumentum.
A tájékoztatón Vácziné Horváth Mária, a Hódmezővásárhelyi Földhivatal vezetője elmondta: hivatala igyekszik pontosítani a földhasználat regisztrációját, amely alapján a termelők a támogatásokat igényelhetik.
Arnay
2011-01-18 15:01:16
Juhász Éva
Két és fél millió forinttal támogatták a Gyermekkarácsonyt
A 2010. évi Gyermekkarácsonyt 72 gazdasági társaság, illetve magánszemély támogatta pénzbeli vagy tárgyi felajánlással.
Az összesen 2 432 500 forint értékű adományból több mint 1500 hódmezővásárhelyi rászoruló gyermek kapott ajándékot.
A város elkészítette a tételes elszámolást, amit valamennyi támogatónak elküldött.
A 2010. évi Gyermekkarácsonyra beérkezett 2 432 500 forint támogatásból 1 000 000 forintot a gyermekeknek szánt könyvek megvásárlására fordított a város.
Az 1 600 000 forint értékű könyvek vételárából a Generál Média Kft. 600.000 forintot felajánlott tárgyi támogatásként, könyv formájában.
A gyermekeket az eseményen ünnepi műsor várta, amelynek költsége összesen 100 000 forintot tett ki, a fennmaradó 1 332 500 forintból 1600 db édességcsomag került beszerzésre.
A rendezvényen az 1600-ból 96 gyermek nem vette át az ajándékot, a megmaradt édességcsomagokat a Kovács-Kűry Időskorúak Otthonának lakói kapták meg - tájékoztatott Göbl Vilmos, az önkormányzat sajtóreferense.
Az Önkormányzat levélben mondott köszönetet a Gyermekkarácsony támogatásáért, valamint tételes elszámolást küldött minden felajánlónak a támogatások felhasználásáról.
2011-01-18 15:09:09
Kokovai Péter
A leendő elsősöket csábítgatták
Ősszel is tartottak nyílt napot a HISZK Eötvös József Székhelyintézményben, és most, egy hónappal a jelentkezési határidő lejárta előtt ismét bepillantást nyerhettek az intézmény életébe a hódmezővásárhelyi szakközépiskola képzései iránt érdeklődők, illetve a még bizonytalanok.
Január 18-án déltől bemutató órákkal várták a végzős általános iskolásokat.
Többek között gépírás, pedagógia, környezetvédő, angol és gazdasági környezet órákra lehetett beülni, illetve a hagyományok jegyében sportdélutánt is tartottak a sportcsarnokban.
Az iskolában a következő tanévben 4 új osztályt indítanak, mintegy 120 fővel mondta el Orbán István igazgató, akitől megtudtuk, hogy közgazdasági, egészségügyi, valamint művészet közművelődés kommunikáció szakmacsoportokban indítanak képzéseket, továbbá a sporttagozatos osztályt illetve nyelvi előkészítő osztályt is választhatják a továbbtanulók.
15 órától a szülőknek adnak tájékoztatót az intézményről.
Kokovai Péter
2011-01-18 15:11:41
Olasz Monika
Fehérhússal, egészségesen
A Zsoldos utcai Baromfibolt 1990. január 16-án nyitotta meg kapuit a vásárlók előtt.
Az elmúlt 21 évben rengeteg minden változott, főként az áru összetétele mondta Oroszné Seres Katalin, a Baromfibolt tulajdonosa a kedd délutáni Női Magazinműsorunkban.
A csirkehús az egyik legismertebb és legjelentősebb fehérjeforrás, és többféle vitamint tartalmaz.
Sokkal egészségesebb, mint a vöröshús, hiszen könnyebben emészthető zsírt tartalmaz.
Oroszné Seres Katalin 1990 óta vezeti a Baromfiboltot, a vásárlói körről elárulta: vannak állandó vendégek, akik szinte a 21 év óta csak náluk vásárolnak, és mindig vannak újabbak.
A kismamák és az idősebb korosztály főként a délelőtti órákban vásárolnak, míg azok, akik dolgoznak, késő délután.
A Baromfiboltban legalább négyféle májból választhatunk, a szárnyasok közül, pedig a csirkehúst vásárolják a legtöbben, de a sültekhez egyre keresettebb a kacsa és a pulyka is, a galambból és a gyöngyösből, pedig levesek készülnek.
A vendégünk hangsúlyozta: fontosnak tartja a meleg étkezést legalább a vacsoránál, legalább ilyenkor is együtt van a család.
Egy vállalkozás fenntartása nem könnyű feladat.
Oroszné Seres Katalintól a csirkehús megfelelő tárolása mellett azt is megtudtuk, hogy hogyan telik egy napjuk.
A 11 órás munkaidő alatt több mint 10 kilogrammos ládákat pakolnak, rendszeresen töltik a hűtőt, hogy a vásárlóknak minél frissebb, szélesebb árukészletet kínáljanak.
Az üzletben már piros és kék étkezési jegyet is elfogadnak, meleg étkezési utalványokat, illetve már a bankkártyás fizetés is megoldható.
A Baromfibolt megtalálható Hódmezővásárhelyen, a Zsoldos utca 16. szám alatt.
Ha kérdésük lenne, azt feltehetik a 0662/244-035-ös telefonszámon.
Nyitva tartás: hétfőn: 8-12 óráig, kedden, szerdán, csütörtökön és pénteken: 8-17 óráig, szombaton: 7-12 óráig.
2011-01-18 15:47:02
Juhász Éva
Egymillió forint a nyomravezetőnek
2011-01-18 15:55:25
Antal Sándor
Gyújtós is megérkezett
Megérkezett új otthonába a másik szilveszteri szerencsemalac Gyújtós is, aki a vásárhelyi Czirok Ida tulajdonába került.
Az Ádám utcai ház ólját már elfoglalta, elsőnek körül nézett, majd az udvaron is tett egy-két kört.
Szilveszter napján két szerencsemalacot is kisorsoltunk.
Hód-Mix Pista kedden reggel már új otthonában ébredt fel, míg Gyújtós délután foglalhatta el helyét az Ádám utcai ólban, Czirok Idáéknál, akinek a játékunk megoldása nem okozott nagy gondot, vagyis gyorsan összehozta a verset, melyben a két sertés nevének kellett szerepelnie.
Nagy meglepetés volt, hiszen éppen a virsli evésre készültünk mikor a sorsolás kezdődött emlékezett vissza a szerencsés nyertes.
` Azért is ment könnyen a versírás, mert a Rádió 7-ben korábban volt rímfaragó játék, melynek rendszeres játékosa voltam` fogalmazott Czirok Ida, aki azt is elmondta, hogy már a hétvégén az asztalra kerül Gyújtós.
A sertést, Maczelka Tibor, a Maczelka Építőanyag Kereskedés tulajdonosa ajánlotta fel.
Az átadáson természetesen Tibor is jelen volt, aki elárulta, hogy a több mint 100 kilogrammos magyar nagy fehér sertés Hódmezővásárhelyen nevelkedett.
` Nem nehéz kitalálni honnan kapta a nevét, mivel egy építőanyag kereskedésről van szó és tüzelőanyagot is forgalmazunk, télen pedig szükség van a gyújtósra, így aztán ezt a becenevet kapta tudtuk meg a volt tulajdonostól.
Kodácz Csengele, a Rádió 7 programigazgatója is megsimogatta Gyújtóst miközben az új otthonába szállították.
A programigazgató elárulta, hogy több mint háromezren szálltak ringbe a malacokért.
SMS-ben, emailen, és Skype- on lehetett nevezni a játékra.
Csengele megköszönte a Rádió 7 nevében a játék támogatójának, Maczelka Tibornak, a Maczelka Építőanyag Kereskedés tulajdonosának a felajánlást.
Az átadásra nagyon készült a győztes, ugyanis a meleg szobában friss pogácsa, kifli és pálinka várt ránk, valamint Czirok Ida egy csokor hóvirággal is meglepte a Rádió 7 és a www.promenad.hu női dolgozóit, melyet ezúton is köszönünk.
2011-01-18 15:56:36
Juhász Éva
Leszakadt a partfal Kulcsnál, a lakókat kitelepítették
Leszakadt a partfal keddre virradó éjszaka Kulcsnál, a veszélybe került félszáz ingatlanból 36 embert kitelepítettek - közölte a Fejér megyei község polgármestere.
A bajt valamivel éjfél előtt észlelték az ott lakók - mondta Kiss Csaba.
A lakók elmondása szerint előbb " megmozdult az út ", majd elkezdtek dőlni a villanyoszlopok, és pattogtak a vezetékek.
A partfal a Dunához viszonyítva 100-120 méternyi magasságban szakadt le.
Még éjszaka megkezdték az ott lakók kitelepítését.
Egy részük rokonoknál talált átmeneti menedéket, másokat a hajóállomás üdülőjében helyezett el az önkormányzat.
A megkezdődött szakértői vizsgálat eredményétől függ, hogy visszatérhetnek -e az otthonaikba - mondta a polgármester.
A partfal megcsúszásának veszélyére már korábban felhívták a figyelmet szakértők.
A megerősítésre pályázaton akart pénzt szerezni az önkormányzat, az egyik utca partfalszakaszának megerősítéséhez szükséges 450 millió forint elnyerésére tavaly benyújtott pályázat azonban eredménytelen volt - közölte Kiss Csaba.
A Duna-parti település saját büdzséből nem tudja elvégeztetni a szükséges munkákat, az éves költségvetése ugyanis mintegy 370 millió forint - tette hozzá a polgármester.forrás: mr1.hu
2011-01-18 16:25:26
Juhász Éva
Országjáráson ismertetik az Új Széchenyi tervet
Országjárás kezdődik a jövő héten az Új Széchenyi Terv megismertetésére - közölte a kormányszóvivő.
Nagy Anna úgy fogalmazott, az Új Széchenyi Terv gazdái elviszik a tervet azokhoz, akiknek használni érdemes azt.
A szóvivő felhívta a figyelmet arra, hogy 14 pályázatot már ki is hirdettek, amelyek összértéke több mint 570 milliárd forint.
A maradék 79 felhívásra március 1-jétől lehet pályázni.
Az Új Széchenyi Terv hét, úgynevezett kitörési pontot rögzít.
Ezek közül a foglalkoztatással összefüggő pályázatokra több mint 67 milliárd forintot biztosítanak; kiemelt szerepet kapnak azok a területek, ahol alacsonyan képzett munkaerőből nagyon sokat lehet foglalkoztatni - mondta Nagy Anna.
Az egészségügyi rehabilitáció, egészségügyi turizmus területére több mint 31 milliárd forint áll rendelkezésre, közlekedésre pedig 641 milliárd.
Utóbbival kapcsolatban a kormányszóvivő elmondta, 2030-ra például olyan közlekedési célokat fogalmaz meg a program, hogy az áruszállítás legalább 40 százaléka vasúton, vízen történjen, a fővárosi személyszállításban pedig fele-fele legyen az egyéni és a közösségi közlekedés aránya.
A zöld gazdaságra 120,5 milliárd, a tudomány- innováció területére 72,5 milliárd, vállalkozásfejlesztésre pedig 173 milliárd forint lesz biztosítva.
Az otthonteremtést érintően egyelőre még nincsenek konkrét kiírások - jegyezte meg.
Orbán Viktor miniszterelnök, Matolcsy György nemzetgazdasági miniszter és Fellegi Tamás nemzeti fejlesztési miniszter múlt hét pénteken mutatta be az Új Széchenyi Tervet. forrás: MTI
2011-01-18 16:31:21
Juhász Éva
Műkörmöt lopott magának
Őrizetbe vették azt a 31 éves nőt, akit az egyik békéscsabai drogériában értek lopáson hétfőn.
A Békéscsabai Rendőrkapitányság hétfőn szabálysértési őrizetbe vett egy nőt.
A 31 éves nő Békéscsabán az egyik drogériából körömreszelőt és műkörmöt lopott. forrás: mno.hu
2011-01-18 16:57:51
Juhász Éva
Egyre erősebb a forint
Javuló befektetői hangulatban erősödött kedden a forint: az eurót délután négy órakor 272,38 forinton jegyezték a bankközi kereskedelemben a hétfő délutáni 274,66 forint után.
Pénteken az euró még 276 forint felett állt, kedden reggel viszont már áttörte a piacok által erős technikai ellenállási határnak tekintett 274 forintot.
A délelőtti meredek erősödést követően a forint árfolyama nap közben a 275,50-es euró jegyzés környezetében ingadozott, de a 272-es határt is megközelítette.
A kedvező nemzetközi környezetben a forinttól további erősödést várnak a piacon, részben a befektetői bizalmat erősítő strukturális reformok bejelentése, részben pedig a jegybanktól várt kamatemelés miatt.
Az elemzői előrejelzésekben a forint árfolyamának várható mozgási sávja a már huzamosabb ideje tartott 275-280 forintos euró jegyzésekről 270-280 forintra szélesedett. forrás és teljes cikk: hirado.hu
2011-01-18 17:08:53
Juhász Éva
Nem tömegesen, de emelkedett az influenzabetegek száma a megyében
Emelkedett az elmúlt héthez képest az influenzás betegek száma a megyében.
Ez még nem tömeges, de emelkedő tendenciát mutat közölte dr. Tombácz Zsuzsanna, a Csongrád Megyei Kormányhivatal Népegészségügyi Szakigazgatási Szerv megbízott megyei tiszti főorvosa.
Egyről 28-ra nőtt a betegek száma.
Ez nem azt jelenti, hogy 28 ember ment el influenzaszerű tünetekkel orvoshoz, hanem hogy a figyelőszolgálatba bevont orvosok jelentettek ennyit.
Az orvosok 20 százaléka van bevonva ebbe a szolgálatba fejtette ki a tiszti főorvos.
A legmagasabb emelkedés Szentes kistérségben történt.
A megbetegedetteknél magas láz, végtagfájdalom, köhögés, torokfájás, fejfájás fordulnak elő.
A víruslaboratóriumban nem mutatták még ki a beküldött mintákból egyik vírust sem.
Ám azoktól, akiket az orvosok jelentettek, nem érkezett be minta.
A kórházba kerülők, tüdőgyulladásban szenvedők részéről vizsgáltak mintákat, ezek egyike sem influenza vírus volt.
A környező országokban megjelent a H1N1 influenza A vírus.
Várható, hogy két- három héten belül valószínűleg mérsékelt aktivitással nálunk is megjelenik zárta dr. Tombácz Zsuzsanna.
Megosztom!
|
2011-01-18 17:31:32
Juhász Éva
Egy rendőr húzta ki a mentősöket a bajból
Szolgálaton kívüli rendőr húzta ki a mélykúti dűlőúton elakadt mentőautót kedd délelőtt.
A Bercsényi utcai földúton beteghez igyekvő mentőautó ugyanis miután elakadt a sárban az OMSZ bácsalmási diszpécserközpontjától kért segítséget.
Ők azután a jánoshalmi rendőrőrsnek szóltak, akik az éppen szolgálaton kívüli mélykúti körzeti megbízottat riasztották.
A kolléga azonnal indult a saját terepjárójával, hogy segítsen a bajba jutott mentősökön mondta Mihályné Bornemisza Eleonóra, a megyei rendőr-főkapitányság szóvivője.
Sikerült a mentőakció, így szerencsére még idejében eljutottak a beteghez a mentősök.forrás: baon.hu
2011-01-18 17:53:55
Juhász Éva
Legyen hivatalos ünnep március 15.
Nyilvánítsák hivatalos ünneppé március 15-ét erről fogadott el határozatot a Kovászna megyei tanács és féltucatnyi háromszéki önkormányzat.
Kiderült azonban, hogy a nemzeti ünnepet egy cég vagy egy önkormányzat szabadnappá teheti, de hivatalos ünnepnappá nem nyilváníthatja.
A törvényesség betartására a megye kormánymegbízottja szólította fel a helyi tanácsosokat.
A március 15. hivatalos ünneppé nyilvánítását eredendően nem az RMDSZ, hanem a Magyar Polgári Párt kezdeményezte.
Az alakulat tanácsosai, akik számos háromszéki önkormányzatban jelen vannak, azt mondják, nem baj az, hogy ha az RMDSZ átvette az ötletet.forrás: erdely.ma
2011-01-18 18:20:24
Juhász Éva
Magyarország meglepetést fog okozni
A miniszterelnök szerint a nyugdíjreform és a válságadók teszik lehetővé, hogy 80-ról 72-73 százalékra csökkenjen a magyar államadósság.
Orbán Viktor a Bild német bulvárlapnak úgy fogalmazott, a pénzpiacokra ezért nagy meglepetés vár Magyarország részéről.
A miniszterelnök megismételte: a válságadó nem a külföldi befektetők ellen irányul, hiszen a magyar cégeket is érinti.
Orbán Viktor nem tart attól, hogy a közteher elijesztené a befektetőket, mert az adóreform és az alacsony társasági adó új cégeket vonz az országba.
A kormányfő a médiatörvényt is védelmébe vette.
Szerinte a magyar sajtó napi rendszerességgel sérti meg az emberi méltóságot, és ennek akarnak véget vetni.
A nyugdíjreformról pedig azt mondta: ez teszi lehetővé, hogy elkerüljük Görögország esetét.forrás: hirtv.hu
2011-01-18 18:24:49
Juhász Éva
Százhétbillió e-mailt küldtünk a világban egy év alatt
2011-01-18 18:47:47
Juhász Éva
Tállai: a kormány nem kivételezik egy önkormányzattal sem
Az önkormányzati államtitkár szerint ugyanis a települések egy-egy pályázatnál sokszor nem a valóságnak megfelelő adatokat írnak be.
A kormány nem tesz kivételt egy egyetlen önkormányzattal sem, a pályázatok adatait pedig minden esetben ellenőrizni fogják mondta Tállai András.
Az önkormányzati államtitkár szerint ugyanis a települések egy-egy pályázatnál sokszor nem a valóságnak megfelelő adatokat írnak be.
Tállai András hozzátette: pontos adatok nem állnak rendelkezésre az önkormányzatok tartozásait illetően, de a felméréseket hamarosan elkezdik, kifizetésükre pedig 31 milliárd forint szerepel az idei költségvetésben.
A Belügyminisztérium szakállamtitkára szerint a helyhatóságok számlatartozásairól, hitelállományáról és a kibocsátott kötvényeik értékéről nincs megbízható összesítés.
A jövőben a szaktárcánál könyvvizsgálók kijelölését tervezik, akik ellenőrzik majd a pályázatokat benyújtó önkormányzatok gazdasági helyzetét.
A kormány azonban csak egyszer fog segíteni a településeknek tette hozzá Tállai András.forrás: atv.hu
2011-01-18 19:32:02
Kokovai Péter
Nem tanácsos most Tunéziába utazni
Április elejéig törölte tunéziai járatait a Kartago Tours.
Ez körülbelül száz utast érint.
Az utazási iroda közlése szerint a pórul jártak választhatnak, hogy későbbi időpontban indulnak, más helyre utaznak vagy visszakérik a már befizetett pénzt.
A rendkívüli politikai helyzet azután alakult ki Tunéziában, hogy az állampolgárok a kilátástalanság és a munkanélküliség miatt több hete tiltakoznak.
Több ország, közte a magyar külügyminisztérium is azt tanácsolja, hogy senki ne utazzon az afrikai országba.
Forrás: MTI
2011-01-18 19:43:47
Kokovai Péter
Kötelező a felelősségbiztosítás igazolása
2011-01-18 22:25:36
Kutasi Roland
Gál Kinga néppárti EP-képviselő az Európai Parlament (EP) polgári szabadságjogokkal, valamint igazságügyi és belügyi kérdésekkel foglalkozó bizottságának (LIBE) rendkívüli ülése után elmondta: politikai hisztériakeltés volt az ülés összehívása, amellyel nem értett egyet, utólag azonban úgy látja: fontos volt, hogy Navracsics Tibor paragrafusról paragrafusra választ adhatott a törvény nem kielégítő ismeretéből fakadó tévképzetekre.
2011-01-19 06:54:59
Juhász Éva
Havazással érkezik a lehűlés
Szerdán nyugat felől egy hidegfront érkezik, hatására beborul az ég, és eleinte eső, később havas eső, havazás fordul elő.
A hét második felében téliesre fordul az idő, és helyenként vastagabb hóréteg is kialakulhat.
Nyugat felől megnövekszik a felhőzet, és egyre többfelé fordul elő csapadék.
Eleinte esőre, majd az esti óráktól kezdve havas esőre, havazásra kell számítani.
Többnyire mérsékelt lesz az északnyugati szél, de a Dunántúlon helyenként élénk lökések kísérik.
Általában 2, 7 fokig melegszik a levegő.
Gyenge hidegfronti hatásra lehet számítani, a frontérzékenyeknél szívpanaszok, lehangoltság jelentkezhet.forrás: origo.hu
2011-01-19 07:01:10
Juhász Éva
Hol tankoljunk ma?
2011-01-19 07:02:33
Juhász Éva
Vízhálózat karbantartás Hódmezővásárhelyen
2011-01-19 07:14:06
Juhász Éva
Már a hétvégén ellenőrzik a szórakozóhelyeket
Már a hétvégén ellenőrzik a rendvédelmi szervek a szórakozóhelyeket, hogy betartják -e az alapvető szabályokat - mondta az InfoRádiónak az Országos Katasztrófavédelmi Főigazgatóság tűzoltósági főfelügyelője.
Bérczi László közölte: szabálytalanság esetén a tűzoltóságok egyelőre nem zárathatnak be szórakozóhelyet, de jogszabály-módosítást kezdeményeztek az ügyben.
Be nem jelentett akció keretében ellenőrzik a szórakozóhelyeket a rendvédelmi szervek a hét végén - közölte az Országos Katasztrófavédelmi Főigazgatóság tűzoltósági főfelügyelője.
Bérczi László kifejtette: azt vizsgálják majd, hogy a szórakozóhelyen lévő létszám megfelel -e a kiürítési számítással alátámasztottnak, valamint ellenőrzik a kiürítési útvonalak meglétét és a vészkijáratok biztosítását.
A tűzoltóság nem zárathatja be azonnal a szórakozóhelyet, ha szabálytalanságot talál, de az erre vonatkozó jogszabály- módosítást elkészítették, és az a belügyminiszternél van - emelte ki a tűzoltósági főfelügyelő.
Hozzátette: csupán tűz- és robbanásveszély esetén szüntethetik meg a tevékenységet.
Jelenleg hatósági felhívást intézhetnek a tűzoltók, emellett a szórakozóhely tűzvédelmi bírságot kaphat, amelynek felső határa három millió forint, míg a szabálysértésért 60 és 100 ezer forint közötti összeget kell fizetni - fejtette ki Bérczi László. forrás: inforadio.hu
2011-01-19 07:17:29
Juhász Éva
Kábellopás miatt késnek a vonatok a Budapest-Miskolc vonalon
Rákos és Pécel között 150 méter kábelt loptak el az éjjel.
A szerelvények csak nagyon lassan haladhatnak át a szakaszon, ezért késésekre kell számítani.
Rákos és Pécel között 150 méter kábelt loptak el az éjjel.
A szerelvények csak nagyon lassan haladhatnak át a szakaszon, ezért késésekre kell számítani.
A gödöllői elővárosi vonatokat nem indítják el.
A MÁV szakemberei azt ígérik, hogy délre új vezetéket szerelnek föl, délutánra állhat helyre a menetrend. forrás: mr1.hu
2011-01-19 07:25:00
Juhász Éva
Budapestnél már tetőzött a Duna
Reggelre néhány centimétert apad is a folyó, de a két alsó rakpart továbbra is zárva van, ezért szerdán is nagy dugókra kell számítani.
Tetőzött a Duna az éjjel Budapesten.
Az Országos Vízügyi Informatikai Szolgálat adatai szerint reggelre már néhány centimétert apad is a folyó.
A két alsó rakpart továbbra is zárva van, ezért ma is nagy dugókra kell számítani.
A Duna felső szakaszán már intenzíven apad, a győri rakpartot csütörtökön valószínűleg meg lehet nyitni.
Közben a gemenci erdőben a vadak mentésére készülnek a szakemberek, mert a Duna várhatóan a terület háromnegyedét elönti.forrás: mr1.hu
2011-01-19 07:30:01
Juhász Éva
Kevesebb a hamis forint
Megfordult a forintbankjegy-hamisítványok számának tavaly év elején kezdődött emelkedése 2010 negyedik negyedévében, és jelentős mértékben csökkent - derül ki az MNB jelentéséből.
A tavalyi év utolsó három hónapjában 1 186 hamis bankót vontak ki a forgalomból.
A hamisítványok 64 százaléka 10 000, 18 százaléka 20 000, 9 százaléka 5 000, 8 százaléka 500, 0,5-0,5 százaléka pedig 1000, illetve 2000 forintos bankjegy volt.
A csökkenésben komoly szerepe volt a rendőrséggel folytatott együttműködésének, amelynek köszönhetően felderítettek egy 10 000 forintosokat előállító hamisítói kört.
A kereskedelemben ugyanakkor továbbra is figyelni kell a kisebb számban előforduló, de gyakran megtévesztőnek bizonyuló 20 000 forintos hamisítványokra - hívja fel a figyelmet az MNB.
A hamisítványok számának csökkenése tükröződik abban is, hogy egymillió darab forgalomban lévő valódi bankjegyre egy év során jutó hamisítványok száma 2010-ben a megelőző évi közel 36-ról 27-re csökkent.
A magyar hamisítási helyzet más országokkal összehasonlítva vegyes képet mutatott 2010 végén.
A nemzetközi valutákkal való összevetésben kedvező ugyan, de a forinthoz hasonló nemzeti valuták sorában ennél alacsonyabb hamisítási mutatók is vannak.
A jegybank szakértői 379 különböző valutahamisítványt vizsgáltak a negyedik negyedévben, ezen belül 268 hamis euróbankjegy volt.forrás: hir24.hu
2011-01-19 07:35:00
Juhász Éva
Drágul a kenyér
A már hónapok óta folyamatosan emelkedő hazai kenyérárak februártól nagyobbat lépnek, s ha a szegényes tavalyi búzatermés nem tart ki az idei aratásig, akár harmadával is tovább drágulhat a pékáru.
Tavaly Európa egy részén, többek között Magyarországon a mostoha időjárás miatt a szokottnál kevesebb élelmiszer termett, ezért is emelkednek folyamatosan az élelmiszerárak.
A hazai drágulást az import sem tudja fékezni, ugyanis az árak külföldön is nőnek, különösen, hogy a spekulatív befektetők ahogy három éve ismét a terménypiacokon igyekeznek extrahaszonra szert tenni, s ezzel tovább srófolják a tőzsdei jegyzéseket, közvetve pedig a nagy- és kiskereskedelmi árakat.
Varga László, a Magyar Pékszövetség elnöke lapunk megkeresésére arról számolt be, hogy a héten a malmok kilónként 9496 forintra emelték a liszt árát.
Elmondta azt is, hogy a saját cégénél az üzemanyag- és a lisztárak miatt februárban árat kell, hogy emeljenek.
Ennek ellenére úgy véli, hogy a pékáru országos drágulása nyomán sem kell számítani a kenyérvásárlás jelentősebb visszaesésére, ez ugyanis rugalmatlan termék, már nem jellemző a harminc évvel ezelőtti pazarló vásárlás, nagyjából annyit veszünk, amennyit meg is eszünk.
Arra azonban felkészülnek, hogy a hagyományos kenyerek iránti kereslet növekszik, ugyanis ezek hosszabb ideig eltarthatók, a túrós táskán, pogácsán, kiflin és még sokféle, úgynevezett finompékárun már spórolnak a vásárlók.forrás és teljes cikk: nol.hu
2011-01-19 07:50:51
Szöllősi Sándor
Közlekedési információk Hódmezővásárhelyről
Szerda reggel az időjárás jobban kedvez a közlekedőknek mint tegnap, az idő párás, de köd nem csökkenti a látótávolságot.
Az éjszaka szitáló eső elállt és az utak nedvesek, de nem csúszósak.
Ma a Kossuth térről a karácsonyfa talpát fogják a kora délelőtti órákban elszállítani, így itt mozgó munkagépek akadályozhatják rövid ideig a forgalmat.
A város útjainak nem tett jót a tél, mindenütt sok kátyú alakult ki és kátyúk intik óvatosságra a 47-es úton a Szeged felé közlekedőket is.
A főközlekedési utakon a forgalom élénk, de jól halad.
A közlekedők talán a mai reggelen kissé idegesebben próbálnak haladni a várható fronthatás miatt.
2011-01-19 08:06:38
Molnár Attila
Közlekedési információk Kistelekről és térségéből
2011-01-19 08:06:55
Juhász Éva
Nagy átrendezés előtt az egészségügy
Nem akarok pénzt kivonni a gyógyszerkasszából ezt mondta kedden Szócska Miklós egészségügyért felelős államtitkár egy szakmai konferencia szünetében.
Hozzátette: a feltárt tartalékokat az egészségügybe kell visszaforgatni.
Az egészségügyért felelős államtitkár csütörtökön országjárásra indul, hogy személyesen is találkozzon minden megye valamennyi intézményfenntartójával, vezetőjével, az egészségügyben dolgozókkal.
Az egészségügyért felelős államtitkár egyebek mellett arról győzné meg a helyieket, hogy nem lehet egyetlen megyére szervezni a lakosság hatékony ellátását.
Ennél jóval nagyobb területi egységekre van szükség ahhoz, hogy a gyógyításra jutó összegből eltartható rendszer működjön.
Már csütörtökön Komárom-Esztergom, Veszprém és Fejér megyében lesz az első ilyen egyeztetés az ellátórendszer korszerűsítésének elveiről.
Erre az államtitkár meghívta a megyei kormánymegbízottat, a megyei kormányhivatal főigazgatóját, a kórház igazgatóját és fenntartóját, a térség országgyűlési képviselőjét, a járóbeteg-ellátó intézmény vezetőjét, valamint a területi OEP és ÁNTSZ vezetőjét.
A programot lakossági fórum zárja.
Ezeken az egyeztetéseken senkit nem akarunk` megerőszakolni`, de azt sem hagyjuk, hogy az egyéni intézményi érdekek felülírják a közérdeket mondta Szócska Miklós.
A kórházak már az ősszel, a konszolidációs támogatások elosztásánál aláírták, hogy pénzért cserébe vállalják a szerkezetátalakítás kapcsán az együttműködést.
A nagy átrendezést az államtitkár nem bízza a véletlenre, hogy hol, mi, hová mozduljon, azt egy teljes körű az intézmények teljes gép-, műszerállományát és a gyógyításban részt vevők számát is felmérő kataszterrendszerre alapozzák majd.
Ehhez már megkezdték az adatgyűjtést. forrás és teljes cikk: nol.hu
2011-01-19 08:29:12
Juhász Éva
Elkerüljük az ATM-eket
2011-01-19 08:47:14
Juhász Éva
Kidőlt egy ház fala Vásárhelyen
Kedd hajnalban kidőlt egy ház fala a Temesvár utcában.
Ékes Józseftől, a Városüzemeltetési csoport vezetőjétől megtudtuk, hogy az utcafronti falon a két ablak közti pillér ment tönkre, a mestergerenda terhelése miatt dőlt ki a falrész.
A lakók a ház belső részében maradtak az utcafront aládúcolása után.
A csoportvezető hozzátette: annak lehet a következménye az omlás, hogy földből készült a fal, mely a nedvesség hatására szétmállik.
Ez nem bírta tovább a régi épület esetében.
Ékes József szerint, igaz, hogy fentről és lentről is kap nedvességet a fal, de az árokban nem volt víz, így nehéz összefüggésbe hozni az esetet a belvízzel.
Szigeteletlen az épület, belvíz nélkül, csapadékosabb időben is fel tud szívódni a nedvesség.
Az önkormányzat segítségével a mestergerendát aládúcolták, így nem életveszélyes az épület.
Ideiglenesen kapott a födémszerkezet megtámasztást.
Molnár Pétertől, a hódmezővásárhelyi tűzoltóság parancsnokától megtudtuk, hogy három óra körül érkezett hozzájuk a bejelentés, és helyszínre vonultak.
Az aládúcolás után átadták az épületet a lakóknak.
A parancsnok hozzátette: szerencsére a ház belső része biztonságos, a két lakó oda átköltözött, a többi fal statikailag megfelelő.
Fotó: Arnay Megosztom!
|
2011-01-19 08:52:33
Juhász Éva
Ismét lehet buktatni az iskolákban
Orosháza iskoláiban több szempontból is visszaállt a régi rend.
Egy a sok változás közül: az alsósok újra jegyet kapnak, nem pedig szöveges értékelést.
A közoktatási törvény átfogó módosításának következményeképp 2010. szeptemberétől több változás ment végbe Orosháza általános iskoláiban is.
A négy érintett terület: az osztályozás, az évismétlés, a nem-szakrendszerű oktatás és a tanóra-tömbösítés.
Az iskolák választhattak, élnek -e a változtatás lehetőségével: városunkban éltek vele!
Pusztainé Szabó Margitot, a városi általános iskola főigazgatóját és Fehér Borbálát, a Székács József evangélikus iskola igazgatóját kérdeztük az eddigi tapasztalatokról.
- Az utóbbi években olyan törvény volt életben, mely kimondta, hogy az alsós tanulókat nem lehet megbuktatni.
Ez eléggé megkötötte a pedagógusok kezét.
A törvénymódosítás visszaállította a tanárok kompetenciái közé a buktatás lehetőségét, tehát most már nem kell a szülőktől engedélyt, hozzájárulást kérni ahhoz, hogy a gyermeket évismétlésre kötelezzük kezdi Pusztainé.
Változás ment végbe a nem-szakrendszerű oktatást tekintve is, az ötödik évfolyamosokat érinti a módosítás.
Ez annyit jelent, hogy eddig 5-6. osztályban az órák bizonyos százalékában csak tanítói végzettséggel illetve külön erre indított tanfolyamot elvégzett pedagógusok taníthattak.
Ez most megszűnt.
- Rögtön, ahogy lehetett, már az első tanítási napon úgy indultunk, hogy a nem- szakrendszerű oktatást ötödik osztályban elhagytuk.
Jövőre igyekszünk ezt a hatodik osztályban is megszüntetni, természetesen betartva a törvényi előírásokat.
Az iskolánk nagy örömmel fogadta ezt a lehetőséget hangsúlyozta Fehér Borbála.
A városi általános iskolákban is megmaradnak a nem-szakrendszerű oktatás fejlesztő módszerei, a különbség csak annyiban áll majd, hogy nem külön órakeretben alkalmazzák ezeket, hanem beépítik őket a tananyagba. forrás és teljes cikk: oroscafe.hu
2011-01-19 09:06:43
Juhász Éva
Népszámlálás: fogy a magyar
Tíz évre előre` eldőlhet` a magyar kisebbség sorsa, az idei népességszámlálás eredményétől függően állítja Veres Valér kolozsvári szociológus, aki szerint az idei felmérés eredménye a romániai magyarság számára` lélektani küszöb` lehet.
Bár a szakértő nem kívánt találgatásokba bocsátkozni, arra figyelmeztetett: a romániai magyarság lélekszáma jelentősen csökkent, fel kell tehát készülni a kellemetlen meglepetésekre.
` A magyarság számaránya különösen fontos azokon a településeken, ahol eddig éppen csak hogy elértük a húsz százalékos küszöböt.
Előfordulhat, hogy az idei mérések már más arányt mutatnak, és akkor a jövőben a nyelvi jogok gyakorlását például nem szavatolják a törvények, helyi alkukra van szükség` figyelmeztetett a szociológus, aki szerint általános tendencia a népességcsökkenés: becslések szerint jelenleg körülbelül 1,3 millió magyar él Romániában.
Az idei népszámlálás első eredményeit 2012 márciusában hozzák nyilvánosságra, részleges eredmények a következő év júniusában látnak napvilágot, a végleges eredményeket azonban csak 2013-ban teszik közzé.
A teljes felmérés körülbelül 50 millió euróba kerül, a begyűjtött adatok jelentősen befolyásolhatják az ország adminisztrációját, szociálpolitikáját.
` A népszámlálás adataihoz viszonyítunk tíz éven keresztül, ma a 2002-es adatok alapján számolnak ki minden mutatót, ezért perdöntő, hogy milyen számokkal dolgozunk a következő évtizedben` hangsúlyozta a kolozsvári társadalomkutató, aki szerint különösen fontos, hogyan történik a felmérés a többetnikumú vidékeken.
` Jelentős eltérések mutatkozhatnak például azokon a területeken, ahol a romák az előző népszámláláskor még magyarnak vallották magukat` mondta Veres Valér, aki szerint éles fordulat ott következhet be, ahol a magyarok és a romák között az utóbbi években megromlott a viszony.forrás és teljes cikk: erdely.ma
2011-01-19 09:21:04
Juhász Éva
Az Európai Parlament előtt a magyar program
Az Európai Parlament plenáris ülésén ismerteti a magyar uniós elnökség programját a kormányfő.
Orbán Viktor előtte találkozik az Európai Bizottság elnökével, José Manuel Barrosoval.
A miniszterelnök már kedden Strassbourgba érkezett, és tárgyalt az Európai Parlament fontosabb frakcióinak vezetőivel, valamint a magyar európai parlamenti képviselőkkel.
Orbán Viktor a programadó beszéd elhangzása után a vitában válaszol az EP-frakciók, illetve képviselők felvetéseire.
A plenáris vitát követően, várhatóan dél körül a magyar kormányfő közös sajtótájékoztatót tart José Manuel Barrosóval, az Európai Bizottság elnökével, valamint Jerzy Buzek EP-elnökkel. forrás és teljes cikk: mr1.hu
2011-01-19 09:23:40
Juhász Éva
Újabb határon túli szervezetek segítik a honosítás menetét
2011-01-19 09:37:03
Juhász Éva
Csütörtöktől újra másodfokon védekezhetnek Csanádpalotán
Csütörtöktől másodfokra léphet vissza a belvízvédelmi készültség Csanádpalotán tudtuk meg Kovács Sándor polgármestertől.
A belterület mellett a földek egy részéről is sikerült elvezetni a vizet.
Ám készülnek az érkező újabb csapadékra, a szerdai nap ennek a jegyében telik a településen.
Visszaveszik a készültséget másodfokra, úgy tűnik a csatornák kapacitásának megnövelése következtében valamennyire csökkent a belvízszint.
Három helyen még szivattyúznak.
A lakóingatlanokban keletkezett károkat igazán csak tavasszal tudják megállapítani.
Az összedőlt ingatlanok javarészt lakatlanok.
Egy ház lakott, de a tulajdonos nem igazán szeretné elhagyni az épületet.
Figyelemmel kísérik, ha úgy adódik, meg tudják oldani az elhelyezését.
A külterületen 20 kilométer csatorna lett kitisztítva, a földek egy részéről is le sikerült vezetni a vizet.
A mélyebben fekvő helyekről azonban nem tudják kijuttatni, ott idén nem valószínű, hogy tudnak termelni.
Az előrejelzett csapadékra készültek szerdán, a károsodott tömlőket javítják, olajcserét végeznek, markoló is áll rendelkezésre.
A polgármester hozzátette: ha a Maroson nagyobb áradás nem történik, akkor meg tudják védeni a belterületet.
Viszont a külterületen további földeket fog elvenni.
Megosztom!
|
2011-01-19 09:46:29
Kutasi Roland
Kidőlt a házfal, Kocsisék nem tudják, most mi lesz
Keddre virradó éjjel Kocsis László és felesége Temesvár utcai házának utcai fala dőlt ki.
Először arra gondolt, hogy a szomszédból hallatszott a robaj, de amikor Kocsis László az utcára lépett, megdöbbent a látványtól.
A vert falú ház a húszas években épült, és a víz az utca mindkét irányából a 22. szám alatti épület felé folyt.
A ház falának belső része először a szoba felé robbant be, a szobaközepére lökve a fal mellett álló tévékészüléket, majd néhány perc múlva az addig még megmaradta falrész az utca felé dőlt ki.
Kocsisék nem abban a szobában aludtak, így ők nem sérültek meg.
A rendőrség járőre épp a közelben tartózkodott, így ők értek először a helyszínre, majd jöttek a tűzoltók és a katasztrófavédelem munkatársai, akik segítettek a födém aládúcolásában, és az önkormányzat munkatársa is felkereste őket.
Most a fal helyét egy raklappal és egy függönnyel fedték be, a ház előtti részt elkerítették.
Kocsis László elcsukló hangon mondta el: igyekeztek az épületet rendben tartani, felújították az esőcsatornákat, mert tudták, hogy a víz veszélyezteti a házat.
Nem tudják, most mi lesz, hiszen biztosításuk nincs, és a kettőjük nyugdíjából nem tudják kifizetni azt az összeget, amibe a fal újra felhúzása kerülne.
Eddig soha nem kértek segítséget, és vállalnák, hogy részletekben fizessenek, de a teljes összeget a két nyugdíjas nem tudja kifizetni.
Ráadásul még azon az éjjelen a melléképület egyik fala is kidőlt, amit vélhetőleg le kell bontaniuk.
Arnay
2011-01-19 09:52:14
Juhász Éva
Színes rajzból útlevél - határsértők elfogása
Hőkamera segítségével sikerült határsértőre bukkanni kedden az esti órákban Röszke külterületén.
A férfi magát semmilyen okmánnyal igazolni nem tudta, ám ruházatátvizsgálása során cipőjéből előkerült egy olasz személyi igazolvány, melyről rögtön kiderült, hogy hamis.
Lapjait átvilágítva ugyanis egy görög feliratú, gyerekeknek szóló rajz bontakozott ki, erre nyomtatták rá az adatokat és helyezték el a fényképet.
Vele szemben közokirat-hamisítás gyanújával büntetőeljárás indult.
Éjfél magasságában pedig Ásotthalom külterületén az erdőben találtak a járőrök 7 határsértőt, akik közül négyen tunéziaiak, hárman pedig koszovói állampolgárok.
A tunéziai férfiak már nem először próbálkoztak illegális határátlépéssel, velük szemben beutazási és tartózkodási tilalom megsértése miatt büntetőeljárás, a koszovóiakkal szemben pedig idegenrendészeti eljárás indult. forrás: Dr. Tuczakov Szilvána r. őrnagy
2011-01-19 10:03:47
Juhász Éva
Csütörtöktől újra havazik
Az elkövetkezendő napokban erős északi-északkeleti áramlással hideg sarkvidéki eredetű levegő áramlik térségünkbe, ez a levegő időnként nagy nedvességtartalmúnak ígérkezik, így több alkalommal várható eső, de csütörtök délutántól már havazásra kell számítani közölte Kacsari László amatőr meteorológus.
Csütörtökön és pénteken borult lesz az ég, ismétlődő jelleggel lesz eső, de csütörtök délutántól havazásra kell számítani erős északi szél kíséretében, így akár hófúvásra is kell számítani.
Ezen a két napon hidegfronti hatás várható.
A hőmérséklet csütörtökön 1, 4 fok, pénteken 1, 0 fok körül alakul.
A hétvégén is folytatódik a hideg téli idő időnkénti, de jelentős havazással.
A szél mérséklődik majd.
A délutáni hőmérséklet 0 fok körül, a hajnali pedig 3, -5 fok lesz.
Összességében vasárnapig jelentős csapadékra kell számítani, a csapadékmennyiség (folyékony 5-10mm), a szilárd (hó) akár 15-18 cm-es hótakaró is lehet, némi olvadással.
A hideg téli időjárás az ezt követő napokban is folytatódik majd, de már csak kisebb havazás formájában: a hajnalok hidegek (-8, -12) lesznek, a nappalok pedig általában 1, -3 fok körül alakulnak.
Jelentős enyhülés körülbelül február 3-5. körül várható.
Megosztom!
|
2011-01-19 10:23:07
Juhász Éva
Tizenötmilliárd forint kárt okozott a belvíz
A Magyar Agrárkamara becslése szerint eddig megközelítően 15 milliárd forint kár érte a mezőgazdaságot a belvíz miatt.
Az Agrárkamara szerdai közlése szerint a belvíz miatt kipusztult 200 ezer hektárnyi őszi vetés, és legalább 740 ezer hektár föld annyira átázott, hogy a következő hónapokban sem lehet megművelni.
A köztestület számítása szerint további százmilliókat jelent az a felesleges költség, amelyet a gazdák az őszi talajművelésre, szántásra, lazításra fordítottak.
A 4,5 millió hektárra tehető magyar mezőgazdasági területből a kamara számítása alapján a belvíz miatt az idén tavasszal legalább egymillióval nem lehet mit kezdeni.
Tavasz végén - amennyiben addigra kiszáradnak a talajok - még lehet valamennyit hasznosítani zöldtrágya növények vetésével, beszántásával.
Bár ez bevételt nem hoz a gazdálkodóknak, jelentősen javíthatja a talaj szerkezetét - írja közleményében a Magyar Agrárkamara.forrás: mr1.hu
2011-01-19 10:35:31
Juhász Éva
Harmincmillió forintot kapott Pusztaottlaka
Pusztaottlaka 30 millió forintot kapott a Belügyminisztériumtól a működésképtelen önkormányzatok egyéb támogatása címén.
Békés megyében Gyula után (40 millió forint) a pusztaottlakaiak kapták a legmagasabb összeget.
Pusztaottlaka polgármestere azt mondta, szeptember óta nem kapott normatívát a település, csak Januártól júniusig kapták meg az önhiki (önhibájukon kívül nehéz helyzetbe került önkormányzatok támogatása) előleget.
Sajnálatos módon, az első félévben az elbíráláskor nem ítélték meg nekünk az önhikit - mondta Simonka György, Pusztaottlaka polgármestere, országgyűlési képviselő.
A kapott előleget, 30 millió forintot vissza kell fizetniük.
Ezért vonták meg a normatívát is tőlük az utóbbi négy hónapban.
Az önkormányzatnak a Belügyminisztériumtól kapott 30 millió forintból 20 millió forintot a későbbiekben vissza kell fizetnie.forrás: orientpress.hu
2011-01-19 10:39:43
Juhász Éva
Elérhető az Új Széchenyi Terv pályázati kézikönyve
2011-01-19 10:46:45
Kodácz Csengele
Zellerkrémleves
Finom krémleves, amely nagyon könnyen elkészíthető.
Hozzávalók: 30 dkg sertéscsont 10 dkg sárgarépa 5 dkg petrezselyemgyökér 2 dkg só 30 dkg zeller zeller zöldje 5 dkg vaj 6 dkg liszt 1 dl főzőtejszín 1 tojás sárgája fél g egész bors Elkészítés: Levest készítünk csontból, sárgarépa, petrezselyemgyökér, só, bors hozzáadásával.
Felszeleteljük a zellert, a zeller zöldjét vajban pároljuk.
A zellerre rászűrjük a levest, puhára főzzük.
Ha kész kiszedjük belőle a zeller zöldjét, majd rántást készítünk vajból és lisztből.
10 percig forraljuk, áttörjük, és simára keverjük.
A tojás sárgáját tejszínbe keverve beleöntjük.
2011-01-19 11:15:00
Juhász Éva
Robbantással vezetik el a belvizet
A Vidékfejlesztési Minisztérium tájékoztatása szerint az átlagos csapadékmennyiség több mint kétszerese hullott Magyarországon a tavalyi évben.
A vízgyűjtőkre esett rendkívüli mennyiség feltöltötte az ország sík területeit.
A Pannon-medencében sok helyen rekordot döntött a talajvízszintek magassága.
Van, ahol elérte a földfelszínt.
A jelenlegi helyzetben kiemelt jelentősége van annak, hogy felszámoljuk a kritikus helyeket és akadályokat a rossz állapotú csatornákon.
A csapadék rekord a Bükkben dőlt meg, ahol 1550 mm-t mértek.
Az elmúlt hónapok esős időjárása és a januári olvadás miatt jelentős a belvízterhelés a Jászság szívében elhelyezkedő Tiszasülyi öblözetnél is.
Folyamatos védekezés zajlik többek között Jászkisér, Jászapáti és Jászszentandrás településeken.
A vízügyi szolgálat felmérte a teljes magyarországi csatornarendszert, súlyozta a kritikus helyeket és összehangolt beavatkozási tervet készített.
A rangsor alapján vált szükségessé, hogy mielőbb megoldódjon a Tiszasülyi-28-as belvízfőcsatorna hatékony vízelvezetése.
Ez a csatorna gyűjti össze a csapadékot és a belvizeket, majd vezeti le a Tisza irányába.
A Tiszasülyi-28-as belvízcsatorna vizét egy alig több mint 9 kilométeres szakaszon lehet közvetlenül a Tiszába vezetni.
A múltban elvégzett rekonstrukciós munkák során azonban a csatorna medrében hagyott beton csőáteresz és a mederben lévő hídpillér maradványok akadályt jelentenek: több, mint 40 százalékkal rontják a csatorna levezető képességét.
Emellett további akadályt okozhat még az uszadék, vagy a jég megakadása, torlódása.
Az akadályokat nehézkes munkagépekkel eltávolítani az alapozások miatt, a robbantás lényegesen olcsóbb megoldás.
Abban, hogy tovább javuljon a csatornák levezető képessége hazánkban, nagyban hozzájárul a közmunkaprogram, amelyben a Vidékfejlesztési Minisztérium kiemelkedő szerepet játszik.
A vízügyi szolgálat idén átlagosan 9000-nél is több ember foglalkoztatását vállalta, felvételük ezekben a napokban kezdődik meg a vízügyi igazgatóságoknál és a vízitársulatoknál.
A közmunkások kiemelt feladata lesz, hogy javítsanak a csatornák állapotán.
Belőlük kerülhet majd ki jövőre azaz állomány, amellyel feltöltik a védekező létszámot.
Szilágyi Bay Péter
2011-01-19 11:20:00
Molnár Attila
Anonim sorstársi tanácsadás a megyében
Nem csak csoporttitkár, hanem sorstárs tanácsadó is Faragó Tamás, a Csongrád Megyei Mozgáskorlátozottak Egyesülete Forráskúti Csoport titkára.
Feladatairól, tevékenységéről nem csak ő, hanem Tóth Margit, az egyesület elnöke is beszélt.
Tavaly év végén végzett el egy speciális képzést Faragó Tamás, aki január elejétől minden csütörtökön a Csongrád Megyei Mozgáskorlátozottak Egyesületének szegedi irodájában tart fogadóórát.
Ez a lehetőség bárki részére nyitva áll, tehát attól, hogy valaki nem tagja egyesületünknek, ugyanúgy segítséget nyújtunk számára hangsúlyozta a Rádió 7 kisteleki Napraforgó műsorában Tóth Margit, az egyesület elnöke.
Faragó Tamás a rádióműsorban kiemelte, hogy minden esetben anonim a tanácsadás, tehát a 30-40 perces beszélgetés során megismert problémára úgy keresnek megoldást, hogy sehová, semmilyen formában nem jut tovább a segítséget kérő személye.
Persze vannak olyan hivatalos ügyek, amely kapcsán szükségessé válik diszkréció mellett az ügyfél kilétének felfedése, de az csak és kizárólag az ő beleegyezésével történhet.
Ez a munka még csak most indult el, de a fogadóórán túl tamás szeretné, ha a települési csoportokhoz is eljutva, helyben lehetőség nyílna ilyen tanácsadásokra.
Ezek lehetnek közlekedési támogatás, egyéb hivatalos ügyintézés, de az egészen egyszerű kérdésektől a legbonyolultabbakig segítséget nyújt ily módon az egyesület.
Az egyesület a szegedi klinikával is fel szeretné venni a kapcsolatot, mert sajnos sokan egyébként sem, de egy váratlan helyzet kapcsán főleg nem ismerik lehetőségeiket.
2011-01-19 11:45:00
Kokovai Péter
A légszennyeződés szívritmuszavart okozhat
Kanadai kutatók friss tanulmánya szerint a hirtelen szívhalálesetek hátterében a szennyezett városi levegő, a szmog szerepe is föltételezhető - olvasható az Amerikai Kardiológusok Kollégiumának folyóiratának januári számában.
A Torontóban dolgozó kutatók azt vizsgálták, hogy a szívritmus szabályozásának mechanizmusát milyen módon és mértékben befolyásolja a városi szmognak megfelelően szennyezett levegő belégzése.
A munkacsoport 25, önként jelentkező 18-50 éves embert tartott négy alkalommal két órán át a porral-füsttel pontos mértékben szennyezett levegőjű laboratóriumban, miközben szívük működését folyamatos EKG-felvétellel figyelték.
Kiemelt figyelemmel foglalkoztak a szív ingerképző és ingervezető rendszerének bioelektromos folyamata után annak a jelenségnek az elemzésével, mely az új szívösszehúzódáshoz szükséges élettani előkészületekhez szükséges.
A szív ritmusos működésének ez a fázisa igen érzékeny időszak, és a szívritmuszavarok szempontjából kritikus időt jelent.
A megfigyelések azt igazolták, hogy a szennyezett levegőben eltöltött órák alatt még az egészséges emberek szívműködésében is zavarok észlelhetők, melyek életveszélyes állapothoz is vezethetnek.
A kutatók szerint ez még valószinűbbé teszi, hogy a károsodott szívű betegek esetleg súlyos tünetekkel, akár életveszélyes szívritmuszavarokkal reagálhatnak a finom porral, korommal, füsttel szennyezett nagyvárosi levegőre.
A kanadai munkacsoport hangsúlyozza: eredményeik alapján nem tisztázható, hogy a légszennyeződés mely alkotórészei okozzák a biztonságos szívműködés zavarát, és további részletes vizsgálatokat javasolnak.
Ugyanakkor fölhívják a figyelmet arra, hogy a városi légszennyezés csökkentésének fontos szerepe lehet a szívritmuszavarok okozta halálesetek megelőzésében is.
Forrás: MTI
2011-01-19 12:05:00
Juhász Éva
Kigyulladt a Gyulai Várfürdő szaunaparkja
Kigyulladt a Gyulai Várfürdő szaunaparkja szerda hajnalban; a tűzoltók eloltották a tüzet.
A tűz hajnali öt óra után keletkezhetett, és tizenegy tűzoltónak két fecskendőautóval sikerült a megfékeznie a lángokat.
A tűz keletkezésének okát, a kár nagyságát tűzvizsgáló méri fel.
A rendőrség közigazgatási eljárásban vizsgálja a tűzeset körülményeit.
Boros László, a várfürdő vezetője egyelőre annyit közölt, hogy egy kültéri szaunaház égett le, a részletekről későbbre ígért tájékoztatást.forrás: index.hu
2011-01-19 12:54:19
Kokovai Péter
Kijátszotta a kereskedelmi tevékenységről szóló rendeletet a West Balkán
2011-01-19 13:34:47
Juhász Éva
Megszűnt a vágányzár a 3-as vonalán
Szerda reggeltől ismét átszállás nélkül, villamoson lehet eljutni a Tarjáni végállomástól a Vadaspark megállónál kialakított Y-fordulóig.
Ugyan a teljes beruházás még egyáltalán nincs kész, az SZKT és a kivitelező SZ3 Konzorcium többszöri egyeztetés mellett úgy döntött, feloldják a vágányzárat, és Tatra-kocsikkal újraindítják a 3-as villamosvonalat.
A kivitelező ígérete szerint január végéig fejezi be a munkát, addig még munkaterületnek van minősítve a Kálvária sugárút.
3F jelzéssel továbbra is villamospótló buszok viszik az utasokat a Kereskedő közFonógyári útBajai útKálvária sugárútVásárhelyi Pál utcaBakay Nándor utca felé, melyre az Öntödei buszmegállónál vagy a Vadasparknál lehet átszállni.
A vonalrekonstrukciót tavaly júniusban kezdték el.
Az SZ3 Konzorcium nettó 2,065 milliárd forintért vállalta el a munkát, mely keretében 3100 méternyi pályát és felsővezetéket építettek meg, a Kálvária téri szakaszon 700 méter hosszban pedig duplapálya létesült.
A villamos és a közút találkozására a Kálvária tér elején körforgalom létesült, míg a Belvárosi szakaszon az úttest közepén, füvespályán gördülnek a villamoskocsik.
A jelenlegi állapotot többszöri határidő és szerződésmódosítással, közel három hónap csúszással sikerült elérni.forrás és teljes cikk: szegedma.hu
2011-01-19 14:04:28
Olasz Monika
Nyitott kapuk az ifjúság előtt
A Németh László Gimnázium és Általános Iskolában állandó a nyüzsgés, a diákok sohasem unatkoznak.
Jelenleg nyílt napokat tartanak az intézményben, és közben a diákok gőzerővel készülnek a hétvégi bálra.
A részletekről Árva Lászlót, az intézmény igazgatóját kérdeztük a szerda délelőtti Napraforgó Magazinműsorunkban.
Az általános iskolásoknak február 18-ig kell leadniuk a továbbtanuláshoz szükséges jelentkezési lapokat.
Azért, hogy a diákok számára megkönnyítsék a döntést, a Németh László Gimnázium és Általános Iskola kinyitotta kapuit az ifjúság előtt, ezáltal az érdeklődők betekintést nyerhetnek az intézmény működésébe.
A diákok és szüleik hétfőtől csütörtökig látogathatják az angol, a német és a francia, valamint a történelem, a matematika, a magyar és az informatika órákat tudtuk meg Árva Lászlótól, aki hozzátette: csütörtökön 18 órától egy beiskolázási tájékoztatót tartanak, ahol bemutatják az intézmény struktúráját, és személyes kérdésekre is lesz lehetőség.
A Németh László Gimnázium és Általános Iskolában jelenleg több mint 1100 diák tanul.
Februárban a tanulók hat évfolyamos képzésre, kéttannyelvű idegen nyelvi képzésre, ugyanez emelt szinten angol és német tantárgyakból is, illetve a négy évfolyamos gimnáziumi képzésre is jelentkezhetnek.
Mindezek mellett délutáni szakköröket és foglalkozásokat is tartanak, valamint nyelvvizsgára való felkészítést.
A vendégünk a közelgő rendezvényekről is beszélt, így a január 22-i diákbálról, melyre a tanulók angol keringővel, paso dobleval és szambával is készülnek.
A mintegy 100 táncos a Fekete Sasban is megkezdte a próbákat, és már mindannyian nagyon várják a szombat estét mondta Árva László.
A bálon kívül a tanulók napjait tanulmányi versenyek, rendezvények, osztálykirándulások és a cserediák program is színesíti.
2011-01-19 14:04:51
Juhász Éva
Lakókocsis hamisító irodát lepleztek le a vámosok
2011-01-19 14:27:19
Juhász Éva
Mintegy 13 ezer ember kezdhet el dolgozni a közmunkaprogramban
2011-01-19 14:52:06
Juhász Éva
Megcsordul -e Vince szombaton?
Évek óta a Vince-napi vesszővágás az Ópusztaszeri Nemzeti Történeti Emlékpark első rendezvénye.
Szent Vince napján, január 22-én minden évben a Szent Vince Borrend nagymestere, a hegybíró által levágott szőlővesszőből jövendölik meg a következő termés minőségét.
A fotó a tavalyi Vince-napon készült!
A néphagyomány szerint Vince napján tájegységenként különbözőképpen jósolják meg a várható szőlőtermést.
A legismertebb ezek közül az időjárás alapján történő következtetés.
` Ha megcsordul Vince, tele lesz a pince` tartja a mondás, vagyis, ha enyhe az idő és olvad a hó (már ha van) ezen a napon, akkor jó termésre számítanak.
A Nemzeti Emlékparkban az ún.` vincevessző` levágásával történik a jövendölés.
Ennek során lemetszenek egy vesszőt a szőlőtőről.
Ha a rügyek épek, az azt jelenti, hogy a tél nagyobb részét már átvészelte a szőlő, nem fagyott el, így van remény a vidám szüretre.
A vesszőt később vízbe teszik, a rügyek kifakadnak, így a hajtások mennyiségéből további következtetéseket lehet levonni a szőlőtőkék állapotára vonatkozóan.
Törőcsik István közművelődési munkatárstól megtudtuk, hogy mindig a Vince-naphoz legközelebbi szombaton rendezik meg a vesszővágás ünnepét.
Idén épp a napján tarthatják, melyen már délelőtt muzsikaszóval és forralt borral várják a vendégeket.
Majd délben a skanzenben a Szegedi tanya kertjében a hegybíró által levágott vesszőből állapítják meg a fagykárok alapján a várható idei termés minőségét.
Utána az Árpád-emlékműnél a borrend új tagjait avatják fel.
Ezt követően a Rotunda épületében kóstolni is lehet a borokból.
Megosztom!
|
2011-01-19 15:06:37
Juhász Éva
Súlyos baleset Kecskemét és Helvécia között
Két ember súlyosan megsérült abban a balesetben, mely kora délután történt Kecskemét és Helvécia között.
A rendőrség tájékoztatása szerint az egyik sofőr alkoholt fogyasztott.
A rendőrség tájékoztatása szerint ittas volt annak a Helvécia felől Kecskemét irányába tartó autónak a vezetője, mely - eddig ismeretlen okból - szerdán 13 óra körül áttért a menetirány szerinti bal oldalra és ott összeütközött egy szemből érkező autóval.
Utóbbi jármű a karambol következtében felborult, a benne utazó két embert az elsődleges információk alapján a kiérkező mentők nyolc napon túl gyógyuló, súlyos sérülésekkel szállították kórházba.
A baleset okozója sértetlenül úszta meg a történteket - tette hozzá a sajtószóvivő, aki jelezte: az érintett útszakaszt - az M5-ös autópálya felüljárójának közelében - a jelenleg is tartó helyszínelés, illetve műszaki mentés idejére, előreláthatólag legalább délután fél négyig, teljes szélességében lezárta a rendőrség.
A forgalmat ez idő alatt elterelik, így az arra közlekedőknek torlódásra kell felkészülniük. forrás: hirado.hu
2011-01-19 15:10:42
Kokovai Péter
A kórház A épületének a teljes felújítása a cél
Mintegy 308 millió forintos energetikai korszerűsítés valósul meg a hódmezővásárhelyi Erzsébet Kórház és Rendelőintézetben 50 százalékos pályázati támogatással.
A beruházás keretében lecserélik az` A` épülettömb kazánjait és nyílászáróit, valamint olyan recirkulációs rendszert alakítanak ki, amely a melegvíz elérését gyorsabbá teszi tájékoztatta szerkesztőségünket dr. Kallai Árpád főigazgató.
Az energiafelhasználást és a károsanyag kibocsátást is jelentős mértékben csökkenti ez a fejlesztés.
A megtakarítás mértékének érzékeltetésére a kórház vezetője elmondta, hogy éves szinten 83500 köbméterrel csökkenhet a földgáz fogyasztásuk.
A munkálatok a támogatói szerződés aláírását és a közbeszerzési eljárást követően indulhatnak, és várhatóan a következő fűtési szezonig befejeződnek.
Ez a korszerűsítés jól illeszkedik az` A` épület már zajló 660 millió forintos rehabilitációjához és átalakításhoz tette hozzá dr. Kallai Árpád, aki arról is beszélt, hogy a cél a teljes felújítás, amelyhez további pályázati forrásokat is igénybe szeretnének venni.
A főigazgató megemlítette a sürgősségi osztály kialakítását is, amely a kórház egy másik épületében történik meg az említett beruházásokkal párhuzamosan.
Kokovai Péter
2011-01-19 15:15:23
Antal Sándor
A hónap végén kezdődik az Alföldi Galéria felújítása
Hosszú hónapokra takarták le szerdán Tornyai János által festett Nagy Juss című művet, ugyanis január végén megkezdődik az Alföldi Galéria felújítása - számolt be portálunknak dr. Nagy Imre, művészettörténész.
Hangbejátszással!
A hónap végén megkezdődnek a vásárhelyi Alföldi Galéria felújítási munkálatai mondta el a szerdai sajtótájékoztatón dr. Nagy Imre művészettörténész, aki hozzátette, hogy a fejlesztések a Tornyai János Kulturális Városrehabilitációs Program keretében valósulnak meg.
Elsősorban a tetőcserepeket cserélik ki, ami már nagyon indokolt, hiszen több alkalommal is beázott a galéria.
Továbbá a Kossuth téri szárnynak az udvar felőli részéhez hozzá lesz építve egy új kétkaros lépcsőház, benne lifttel, így az akadálymentesítés is meg lesz oldva az épületben folytatta dr. Nagy Imre, aki elmondta, hogy ennek következtében lebontják a jelenlegi lépcsőházat.
A felújítás része még egy kiállító tér kialakítása, melyben helyi és az Alföldhöz tartozó művészeknek az alkotásait láthatják majd az érdeklődők.
A kivitelező január végén kezdi el a munkálatokat, így addig a galériában található alkotásokat becsomagolják, illetve fóliával fedik.
A festmények a legérzékenyebb műtárgyak, ezért is maradnak itt a Galériában fogalmazott dr. Nagy Imre, akitől megtudtuk, hogy közel 150 darab festményt és 50 darab szobrot helyeztek el a Tornyai teremben.
` Azért maradnak ebben a teremben, mert itt két mennyezet található, ami jobban megvédi az alkotásokat egy hevesebb nyári záportól, mikor cserélik majd a cserepeket számolt be portálunknak a művészettörténész.
Szerdán takarták le a múzeumi szakemberek a Tornyai János által festett Nagy Juss című művet, melyet majd augusztusban a fejlesztések végeztével fednek fel újra.
2011-01-19 15:27:40
Juhász Éva
Erős hidegfronti hatás okozhat szívpanaszokat - orvosmeteorológia
Markáns időjárás-változás várható a következő két napban, a hét végére visszatér a tél.
A keringési rendszert terheli elsősorban a hirtelen lehűlés, de a fronthatás görcsös panaszokat is erősíthet.
Csütörtökön erős hidegfronti hatás fogja terhelni a szervezetet.
Nyugatról érkezik a csapadékzóna, főként havazás várható, de a pozitív hőmérsékletek miatt nem alakul ki összefüggő hótakaró az országban.
A fronthatás következtében megnövekszik a görcshajlam, és a hirtelen lehűlés megterheli a szív- és keringési rendszer betegségeiben szenvedőket is.
Ezen a napon a megterhelő munkák helyett inkább válasszák a pihenést, és kerüljék a nehezen emészthető ételeket.
A nap folyamán megnövelt magnézium bevitel ajánlott, így elkerülhetők a görcsös panaszok.
A mindenórás kismamáknak sem árt odafigyelni, pihenjenek többet, végezzenek lazító légzőgyakorlatokat.
A légszennyezettség szintje és a szálló por koncentrációja országszerte alacsony, és a következő napok csapadékos időjárásának köszönhetően tovább csökken.
Pénteken továbbra is hidegfronti hatás fogja terhelni a szervezetet.
Erős lesz az északi szél, és fagypont körül alakulnak majd a maximum hőmérsékletek, így igen kellemetlen lesz a szabadban tartózkodni, öltözzünk melegen, rétegesen.
A déli és keleti megyékben további havazás, hófúvás nehezítheti a közlekedést.
A frontra érzékenyek vérnyomás csökkenéssel, fáradtsággal, az erős szélre érzékenyek pedig fejfájással küzdhetnek.
Egy csésze rozmaring tea enyhíthet a fejfájós panaszokon.
Szombaton kissé gyengül a hidegfronti hatás, de erős marad a légmozgás.
A szervezet egyéni érzékenysége és alkalmazkodóképessége függvényében egyeseknek még panaszokat okozhat az időjárás.
A frontérzékenység csökkenthető egészséges életmóddal, rendszeres életvitellel, kiegyensúlyozott táplálkozással.
A visszatérő télies időjárás a jelenlegi számítások szerint a jövő hetet is jellemezni fogja. forrás: ozonenetwork.hu
2011-01-19 15:28:27
Kutasi Roland
Emléktábla Sinkovits Imre tiszteletére
Több száz pályatársa, tisztelője jelenlétében emléktáblát avattak a tíz éve elhunyt Kossuth-díjas színművész, a nemzet színésze, Sinkovits Imre tiszteletére egykori Zápor utcai lakóházán kedden Óbudán.
A Sinkovits család és a III. kerületi önkormányzat által állíttatott emléktábla leleplezése előtt Sinkovits-Vitay András színművész felidézte: édesapja egész életét és pályáját a hit, hűség, egyszerűség, szeretet és szolgálat jellemezte.
Gyermekkori barátjáról és osztálytársáról szólva Ormay József arra emlékezett, hogy a később szintén a színészetet választó Krencsey Marianne-nal Sinkovits Imre már ifjúkorában bábszínházat rendezett be óbudai házuk udvarán.
Mint Bús Balázs, Óbuda-Békásmegyer polgármestere hangsúlyozta, a legendás színművész alakja generációk számára emlékezetes maradt: akár mint az 1965-ben forgatott A tizedes meg a többiek című film főszereplője, akár mint Bódi Vencel Sütő András Ádvent a Hargitán című darabjában vagy mint Törpapa hangja a televízióból.
Sinkovits Imre azonban közéleti szerepvállalásával is példát mutatott - hangsúlyozta a polgármester, felidézve, hogy a művész 1956. október 23-án tízezres néma tömeg előtt szavalta el a Nemzeti dalt.
" Ott és akkor a színész közönsége egy egész nemzet volt, az+ előadás+ pedig sorsfordító élménye a kortársaknak és utódaiknak egyaránt " - fogalmazott.
Bús Balázs hozzátette: Sinkovits Imre akkor is hazáját szerető ember maradt, amikor hajlíthatatlansága miatt támadások érték, így igazi elégtétel lehetett számára, hogy 2000-ben az elsők között kaphatta meg a nemzet színésze címet.
" Nemcsak a színpadon, de bennünk is maradandót alkotott " - emlékezett a színművészre.
A tíz éve elhunyt Sinkovits Imre tiszteletére elhelyezett emléktáblát a színész gyermekei, Sinkovits Marianna és Sinkovits-Vitay András, valamint Bús Balázs leplezték le.
Mint a Pesti Magyar Színház korábban az MTI-vel tudatta, a teátrum képviselői az emléktábla- avatás után az óbudai temetőben megkoszorúzzák Sinkovits Imre sírját.
Szerdán a színház vezetősége a társulat egy másik nagy művésze, az öt éve elhunyt Agárdy Gábor sírjánál emlékezik koszorúzással.
(MTI)
2011-01-19 15:34:33
Kutasi Roland
Orbán: ha az EU hiányosságokat talál, módosítani fogják a médiatörvényt
2011-01-19 15:55:24
Juhász Éva
Országos influenzajárvány van
A múlt héten 18 500-an fordultak orvoshoz influenzaszerű tünetekkel.
Ez másfélszer több mint az előző heti.
A megbetegedések száma meghaladta a járványos küszöböt, tehát Magyarországon hivatalosan is megkezdődött az influenzajárvány közölte Csohán Ágnes, az Országos Epidemiológiai Központ járványügyi osztályvezetője.
A szakember hozzátette: Somogy és Tolna megye kivételével mindenhol nőtt a betegek száma.
A legtöbben Pest megyében fordultak orvoshoz influenzás tünetekkel, de sok a beteg Budapesten, Győr-Moson-Sopron és Vas megyében, valamint Szabolcsban.
Az elmúlt héten öt oktatási intézményben is járványt jelentettek.
Másfélszeresére nőtt a kórházi felvételek száma is, a múlt héten 69 beteg kórházi kezelésére volt szükség mondta Csohán Ágnes.
Huszonhárom új beteg részesült intenzív ellátásban, és 12 főnél volt szükség gépi lélegeztetésre.
A laboratóriumba érkezett minták közül eddig 69 esetben igazolták a H1N1-vírus jelenlétét.
Elmondható, hogy ez, a 2009-es pandémiás vírus a domináns. de találtak influenza B vírust is.forrás: mr1.hu
2011-01-19 16:00:00
Kutasi Roland
A kerületi jegyző 90 napra bezáratta a West Balkánt
A terézvárosi jegyző szerdán 90 napra, ideiglenesen bezáratta a budapesti West Balkán szórakozóhelyet - tájékoztatta a kerületi önkormányzat a döntésről az MTI-t.
Múlt szombat éjjel a Nyugati téri szórakozóhelyen, a diszkóból kiáramló tömegben három fiatal lány meghalt.
A történtek miatt a rendőrség hat embert vett őrizetbe.
A határozat szerint az " ügyfelet " a jegyző külön nem értesítette, így őt is a honlapon, valamint a kerületi hirdetőtáblán nyilvánosságra hozott döntéssel tájékoztatja döntéséről.
A kerület honlapján olvasható határozat szerint Budapest Főváros Kormányhivatala elektronikus levélben kérte a jegyzőt, hogy döntését egy napon belül hozza meg.
Ez ellen a fővárosi kormányhivatalnak címezve 15 napon belül lehet fellebbezni.
" A hatóság közzéteszi azt a jogerős vagy fellebbezésre tekintet nélkül végrehajtandó határozatot, amelyet személyek széles vagy pontosan meg nem határozható köre számára életveszéllyel vagy súlyos kárral fenyegető helyzet megelőzése, elhárítása vagy káros következményeinek enyhítése érdekében hozott " - áll a határozatban.
A döntés indoklásában az olvasható, hogy a West Balkán nevű szórakozóhely az önkormányzatnál szereplő bejegyzése alapján mint vendéglátóüzlet este hét órától este tízig lehetett volna nyitva, engedélye háromszáz fő befogadására szólt.
A határozat szerint a múlt szombaton történt halálos áldozattal járó estén a jegyző tudomására jutott, hogy a hely este tíz után is nyitva volt, és mintegy 2500 ember tartózkodott a helyszínen.
Ezek alapján a nyitva tartási idő utáni nyitva tartást és a befogadóképesség többszörös túllépését is bizonyítottnak tekintette a jegyző.
Emlékeztetett továbbá arra, hogy tavaly december 11-én tartott helyszíni ellenőrzésen is azt tapasztalták, hogy a hely este tíz után nyitva volt, így a jegyző felszólítására akkor kiürítették és bezárták.
Tehát az üzemeltetők többszörösen is megszegték a terézvárosi önkormányzat az üzletek éjszakai nyitva tartásának rendjéről szóló rendeletét.
(MTI)
2011-01-19 16:22:09
Juhász Éva
Ötmilliárd forint az ár- és belvízvédelmi feladatokra
A kormány döntése nyomán több mint ötmilliárd forint áll rendelkezésre a sürgető ár- és belvízi problémák megoldására - jelentette be szerdán a Vidékfejlesztési Minisztérium környezetvédelmi államtitkára.
Illés Zoltán egy lefolyási akadály megszüntetése érdekében a tiszasülyi 28-as belvízcsatornán végzett robbantás helyszínén hangsúlyozta: az e célra elkülönített összeg lehetővé teszi a legfontosabb ár- és belvízvédelmi beavatkozások elvégzését.
További 1,2 milliárd forintot az újraindított országos közmunkaprogram önerejére fordítanak, így az idén mintegy kilencezer ember vehet részt az említett vízügyi beruházások megvalósításában.
Az államtitkár jelezte: összesen a Magyarországon évente átlagosan védekezésre fordított, mintegy 35 milliárd forint fele elegendő volna ahhoz, hogy a megelőzéshez szükséges fejlesztéseket elvégezze a vízügyi szolgálat, megtakarítva ezzel a most rendszeresen jelentkező ár- és belvízvédelmi kiadások, valamint a keletkező károk nagy részét.
A politikus újságírói kérdésre válaszolva úgy fogalmazott:` itt az ideje, hogy a feje tetejéről végre a talpára állítsuk ezt a rendszert`.
Hozzátette: az e célra elengedhetetlen mintegy 15-17 milliárd forintra a termékdíj hatékonyabb beszedése mely évente összesen körülbelül 85 milliárd forintos pluszforrást jelentene a vízügy, valamint a környezet- és természetvédelem számára - biztonsággal fedezetet nyújtana.forrás és teljes cikk: MTI
2011-01-19 16:42:50
Juhász Éva
A kormány 600-660 milliárd forintos megtakarításra készül
2011-01-19 16:58:02
Juhász Éva
Marad a harmadfokú készültség Csanyteleken
Változatlan erőkkel szivattyúzunk.
Több ház nem sérült látványosan az eddigi nyolcon kívül, melyekből négy ingatlan lakott.
Akinek szüksége volt átmeneti elhelyezésre, megoldottuk, illetve két helyre konténert telepítettünk közölte Forgó Henrik, Csanytelek polgármestere.
Segítséget jelent, hogy nem volt csapadék, ám a házak továbbra is vízzel telített földön állnak.
Amelyiknek nincs alapja vagy megfelelő szigetelése, azok változatlanul veszélyben vannak.
A hétvége időjárása sem fog kedvezni.
Csapadék és hideghullám jön, amely ha elmúlik, akkor ugyanaz következik be, mint az előző felmelegedéskor.
A fagyás, kiengedés nagy ellensége a vertfalú házaknak fejtette ki a polgármester.
Az összes, azaz hat szivattyú működik, kivéve a nagy teljesítményű gépek.
Marad a harmadfok, mert nincs vége a veszélyes időszaknak.
Az érkező fagy nem változtathat a készültségen zárta.
Megosztom!
|
2011-01-19 17:15:01
Juhász Éva
Jól bírják a gyűrődést Afrikában
A Rádió 7 és a promenad.hu által is támogatott` Vedd Észre Csapat` tagjával, Csikesz Péterrel kapcsolatba léptünk az éterben, és arról kérdeztük, hol tartanak a Budapest-Bamako Rallyn.
Mint megtudtuk, Marokkó közepére értek, ahol egy vízesésnél találkoznak a csapatok.
Csikesz Péter elárulta, hogy kényelmes napjuk volt idáig, nem rohantak.
De az este hosszú lesz, hiszen még 400 kilométert meg kell tenniük éjfélig az Atlasz hegységen keresztül.
Hozzátette: ez menni fog a csapatnak, hiszen másfél nap alatt Európán is végighaladtak.
A mezőny nagyon széthullott, nehéz feladatok voltak mind az európai, mind az afrikai kontinensen.
Az idő remek, 20-21 fok körül van nappal, ám az éjszakák hidegek, az autóban aludtak.
Nagyon jól érzik magukat, felváltva vezetnek.
Bírják a gyűrődést, a mentőautó szintúgy.
Eddig egy biztosítékcseréjük volt mindössze.
Megosztom!
|
2011-01-19 17:15:44
Antal Sándor
Vége a Karácsonyi hangulatnak Vásárhelyen
Még ezen a héten eltűnnek a karácsonyi díszek Hódmezővásárhely utcáiról, ugyanis szerdán több daruskocsit is láthattunk a településen, melyek segítségével szerelték le a világítótesteket.
Vége a karácsonynak, ezért Hódmezővásárhelyen a villanyoszlopokra felszerelt világításokat kezdték meg szerdán leszerelni, valamint a fenyőfákra feltett díszeket szedték le.
A közel 200 darab dísz még a héten eltűnik az utcákról.
2011-01-19 17:26:06
Juhász Éva
Stagnál a forint
2011-01-19 17:35:05
Juhász Éva
Újabb embert kellett kitelepíteni Csongrád megyében
Eperjesen megroggyant egy lakóépület a belvíz miatt, ezért ki kellett telepíteni egy lakost otthonából - tájékoztatta Tátrai János, a Csongrád Megyei Katasztrófavédelmi Igazgatóság szóvivője az MTI-t.
Az elmúlt hetekben a megyében a belvíz miatt tizennégy településen összesen huszonegy lakóingatlan dőlt össze vagy rongálódott meg annyira, hogy ott- tartózkodásra alkalmatlanná vált - mondta az őrnagy, hozzátéve, összesen negyvenketten kényszerültek elhagyni otthonukat.
Az Alsó-Tisza vidéki Környezetvédelmi és Vízügyi Igazgatóság (Atikövizig) területén némileg csökkent a belvízzel elöntött terület, a becslések szerint 848 négyzetkilométer van víz alatt - közölte Priváczkyné Hajdu Zsuzsanna szóvivő.forrás: MTI
2011-01-19 18:10:29
Juhász Éva
Nem ébresztette fel a beteget, másnap meghalt
Megismételt eljárásban tárgyalta a Kecskeméti Városi Bíróság szerdán annak az orvosnak az ügyét, akit foglalkozás körében elkövetett gondatlan veszélyeztetés vétségével vádol az ügyészség.
Az ügyben pénteken hirdetnek ítéletet.
A bíró a tárgyalás elején elmondta: a Bács-Kiskun Megyei Bíróság megállapította, hogy az elsőfokú bíróság olyan eljárási szabálytalanságot vétett, amely miatt az első fokon meghozott ítéletet meg kellett semmisíteni és új eljárást kellett elrendelni.
Az orvost első fokon százezer forint pénzbüntetésre, valamint 160 ezer forint bűnügyi költség megfizetésére kötelezték.
A vádirat szerint az orvos egy idős, öntudatlan állapotban lévő beteg vizsgálata során több szabályt is megszegett, amikor a beteg tudatállapotát nem mérte fel arra hivatkozva, hogy nevezett alszik és felébresztése nem indokolt.
A hozzátartozónak azt írta elő, hogy a beteg sok folyadékot fogyasszon.
A sértett másnap elhunyt.
A vádirat a halál bekövetkezését nem írta a vádlott terhére.
Az orvos 2000 óta a Magyar Máltai Szeretetszolgálatnál dolgozik, de időnként a háziorvosok helyett ügyeleti szolgálatot vállalt Kecskemét területén.
A szakértők szerint a vádlott hibázott, amikor a beteget nem kellően vizsgálta meg, mikor kihívták mint ügyeletes orvost, de feltételezésük szerint a beteg akkor sem biztos, hogy túlélte volna a betegségét, ha azonnal kórházi kezelést kap.
Az elhunyt sértettnek korábban már szívinfarktusa is volt.forrás és teljes cikk: hirszerzo.hu
2011-01-19 18:22:40
Juhász Éva
Erkölcsös, tapasztalt szakemberek kellenek a közigazgatásba
Navracsics Tibor szerint személyzeti újraformálásra is szükség van a magyar közigazgatásban: olyan szakemberek kellenek, akik rendelkeznek idegennyelvtudással, szakmai tapasztalattal, valamint` nagyon erős erkölcsi és értékelkötelezettséggel`.
A miniszterelnök-helyettes, közigazgatási és igazságügyi miniszter ezt a Magyar köztársasági ösztöndíj program szerdai nyitórendezvényén mondta az Országházban.
A program 270 résztvevője előtt úgy fogalmazott, olyan közigazgatásra van szükség, amely végső menedéket ad minden rászorulónak, segítséget nyújt mindenkinek, akinek már nincs hova fordulnia.
Az ösztöndíjprogram résztvevői februártól valamelyik minisztériumban, kormányhivatalban vagy megyei szakigazgatási szervnél kezdenek hat hónapos szakmai gyakorlatot, majd szeptembertől négy hónapon át valamely EU-tagország közigazgatási szervénél tanulmányozhatják az ottani munkát.
Az ösztöndíjprogramot eredményesen teljesítők a program végén állásajánlatot kapnak a magyar közigazgatásban, és tisztviselőként folytathatják munkájukat.forrás: mno.hu
2011-01-19 18:41:35
Juhász Éva
Egyre optimistább képet mutat a magyar gazdaság
Tavaly év végére kismértékben javult a gazdasági szektor közérzete, miközben a lakosságé nem változott, igaz, a jövőt tekintve a vállalatok és az emberek is egyre inkább optimisták közölte szerdán a Tárki Zrt. és a Kopint-Tárki Zrt. a legutóbbi negyedéves közös felmérése alapján.
A közlemény szerint a gazdasági szereplők közérzete 2010 negyedik negyedévében, folytatva az előző hat negyedév során megfigyelt trendet, kismértékben tovább javult.
A Tárki lakossági, illetve a Kopint-Tárkinak a feldolgozóipari vállalatok helyzetének és kilátásainak felmérését szintetizáló gazdasági közérzetiindex-értéke 43 pontot ért el egy 0-tól 100-ig terjedő skálán az előző negyedévi 42,5 pont után.
A 43 pontos érték valamivel meghaladta a világgazdasági válság európai és magyarországi elmélyülése előtti szintet, de még mindig messze van a kilencvenes évek végére, illetve a kétezres évtized első felére jellemző, 45 és 53 pont közötti értékektől.
A kutatás megállapította, hogy a gazdasági közérzet kedvezőbbé válása részben a vállalati szektor határozottan jobb helyzetértékeléséből, részben pedig az ország jövőbeli kilátásaiba vetett bizakodásból adódik.
A jellemzően a külpiaci trendektől függő feldolgozóipari vállalatok saját helyzetmegítélését mutató részindex látványosan javult az elmúlt hónapokban: a 2010 tavaszi 32 pontról nyárra 35 pontra, a negyedik negyedévre pedig már 44 pontra nőtt, ráadásul a jövőbeli kilátások további emelkedést vetítenek előre áll a közleményben.
A felmérés szerint a lakosság saját helyzetérzékelését mutató index összetevője 40 pontról 39-re csökkent.
A lakosság egészének véleménye szerint az ország helyzete nem romlott, de nem is javult érdemben.
A kutatók szerint a folyamatok kedvezőbb alakulásába vetett bizakodás ugyanakkor töretlen.
A közelmúlt javuló tendenciáit egyértelműen érzékelő feldolgozóipari vállalatok saját helyzetükben további bár a korábbinál kisebb mértékű javulással számolnak, és a lakossági várakozások is pozitív irányú elmozdulást vetítenek előre.
A felmérés alapján az ország kilátásait illetően a lakosság és a cégvezetők arra számítanak, hogy a következő félév során Magyarország általános helyzete jelentősen jobb lesz.
A várakozások szerint 2011-ben az exportorientált feldolgozóipari vállalatok közérzete tovább javul a stabilnak látszó németországi konjunktúrára alapozva, és apránként a belföldi piactól függő vállalkozások is javuló keresleti helyzetet tapasztalnak.forrás: mno.hu
2011-01-19 19:26:59
promenad.hu
Felolvasó est a városi könyvtárban
A Szegedi Írók Társasága (SZIT), a Magyar Kultúra Napja alkalmából felolvasó estet rendezett szerdán délután öt órai kezdettel, a hódmezővásárhelyi városi könyvtárban.
Az est vendégei Pásty Júlia, Bródy Sándor-díjas író, dr. Szabó Pál költő, a SZIT alelnöke és Pákozdy Miklós író, műfordító voltak.
A rendezvényen Soós Csilla, a könyvtár igazgatója köszöntötte a meghívott előadókat és a vendégeket, majd felkérte dr. Szabó Pált, a SZIT alelnökét, hogy mondja el nyitóbeszédét.
Dr. Szabó Pál elmondta társaságuk már 2007 óta rendszeres résztvevője a városi könyvtár Magyar Kultúra Napja alkalmából tartott rendezvényeinek.
Továbbá a költő szólt róla, öröm számára, hogy vannak visszatérő vendégek is.
Az alelnök elmondta, hogy a SZIT több vásárhelyi taggal is rendelkezik, és öröm számukra, hogy a három vásárhelyi irodalmi- illetve irodalom barát körrel egyre inkább jól együtt tudnak működni; ennek kapcsán külön köszöntötte a Kárász Alapítvány megjelent tagjait Arany-Tóth Katalint és Fehér Józsefet.
Dr. Szabó Pál szólt arról is, hogy a Szegedi Írók Társaságának is van egy összetartó kis magja, egy 7-8 főből álló kis baráti társaság, akik segítik egymást.
2011-01-19 20:09:03
promenad.hu
A BRFK hűtlen kezelés miatt indított eljárást a metrószerződés ügyében
A Budapesti Rendőr-főkapitányság különösen nagy vagyoni hátrányt okozó hűtlen kezelés miatt indított szerdán eljárást a metrószerződéssel kapcsolatban - közölte a BRFK az MTI megkeresésére.
Közlésük szerint ismeretlen személy ellen folytat nyomozást a BRFK gazdaságvédelmi főosztálya.
A budapesti rendőrség a vagyoni hátrány nagysága miatt az ügyet átadja a Nemzeti Nyomozó Irodának - olvasható a közleményben.
A metrókocsikról szóló szerződést a BKV 2010. október 20-án mondta fel, miután az Alstom nem tudta időre leszállítani a 2-es metróra szánt szerelvényeket.
Az Alstommal 2006. május 30-án kötöttek szerződést a 2-es és 4-es metró szerelvényeinek gyártására és leszállítására.
E szerint az Alstom 22 szerelvényt gyárt a 2-es vonalra 150 millió euróért, és 15 +7 automata szerelvényt a 4-es vonalra 114 millió euróért.
A Fővárosi Önkormányzat június 3-i döntése értelmében a BKV vezérigazgatójának meg kell szüntetnie az Alstom konzorciummal kötött szerződést, ha a gyártó július végéig nem tudja megszerezni a végleges típusengedélyt a 2-es vonalra szánt szerelvényekre.
A Nemzeti Közlekedési Hatóság a végleges típusengedély kiadását október 18-án utasította el.
A BKV a gyártónak már átutalt ötven százalék előleget, mintegy 30 milliárd forintot, miközben az Alstom legfeljebb tíz százalékos kötbérköveteléssel élhetett.
Az előlegre, illetve a jó teljesítésre vonatkozó bankgaranciát a BKV lehívta, és bejelentette kötbérigényét is.
Ehhez azonban nem férhet hozzá, mivel a nanterre-i bíróság december végén kihirdetett határozatában helybenhagyta az Alstom kérelmét, amelyben azt kérték, a BKV ne hívhassa le a garanciákat. forrás: MTI
2011-01-19 20:12:49
promenad.hu
Kövér: vegyenek részt aktívan a KMKF tagjai is az alkotmányozásban
2011-01-19 20:22:09
Kokovai Péter
Valószínűleg gyilkosság áldozata lett egy kunszentmártoni fiú
Valószínűleg gyilkosság áldozata lett az a kunszentmártoni fiú, akit 2010 ősze óta eltűntként tartott nyilván a rendőrség közölte a Jász-Nagykun-Szolnok Megyei Rendőr-főkapitányság az MTI-vel.
A közlemény szerint a 17 éves fiú eltűnését tavaly októberben jelentették be a rendőrségen.
Az eset kapcsán időközben felmerült a bűncselekmény gyanúja, ezért az ügyben emberölés miatt indult eljárás a Jász-Nagykun-Szolnok Megyei Rendőr-főkapitányságon.
Szabó Zita, a főkapitányság sajtószóvivője az MTI-nek azt mondta, hogy a nyomozás sikere érdekében a történtekről mást egyelőre nem kívánnak közölni, jelezte azonban, hogy várhatóan csütörtökön újabb információkkal szolgálnak.
Forrás: MTI
2011-01-19 22:43:29
Molnár Attila
Gera Illés bácsi megvette a szomszédos tanyát, ami állott még, és bár nem akart vele semmi komolyat kezdeni, de felázott, és egy-két fala már dőlni kezdett, ezért lebontotta.
Az anyagából egy téglasort rakott a tanyabejárója mentén, a tetejéről leszedett nádat pedig ráterítette a bejáróra.
A szomszédos tanyákba is azon járnak be, mert más út nem járható.
Van, aki ennek ellenére sem valami segítőkész, ő kézbe vette a vízügyeket, az önkormányzat is lépett.
Annyira fent volt a talajvíz, hogy a virághűtőjében 35-40 centiméter víz állt, a napokban érkezik a palánta, ha nem szivattyúzott volna, akkor a fóliákban is állna a víz, de még így is lehet, hogy kisgéppel tudják csak felrotátorozni, mert a nagyobb belesüppedne.
Az alacsonyabban fekvő disznóólakba is befolyt a víz.
A trágyát ki szokta hordani a földjeire, de most erre sincs lehetősége, kénytelen az ólak mellett tárolni.
Eddig mintegy félmillió forint kára van, plusz, amit telefonálásra, szivattyúzásra kell költeni.
Van az ólak mögött egy kisebb víztározója, ahonnan 5-6 napja szivattyúzza a vizet ki a partosabb földjére, ott valamelyest elissza.
Így most már a malacok is száraz helyen lehetnek, és a virághűtőben is minimális víz maradt.
Tudja, hogy nem ez a megoldás, már két hete mindenfelé telefonálgat az önkormányzattól a területileg illetékes vízügyi hatóságig, hogy meg kellene oldani a helyzetet.
Amikor a majorhoz vezető aszfaltos utat épp a csatornára építették, jelentősen lekorlátozták a lehetőségeket.
Bár az út mentén vannak árkok, amik a tanyájától egy kilométerre lévő víztározóba vezetnék a vizet, de az árkokat meglett akácok nőtték be.
A víztározó kifolyóját is valaki régen betúrta, az is megtelt és már ki is öntött beszélt az okokról.
A sok telefonálásnak nem látta eredményét, így szomszédos gazdákkal megnyitották ideiglenesen a víztározót abba a csatornába ahová kellene a többletnek folynia, ami egyébként a Majsai főcsatornába vezeti el a vizet.
Ez kriminális, azt gondoltam, hogy ha engem bánt a víz, akkor Balástyát már elvitte jegyezte meg Illés bácsi.
Azt a választ kapta, hogy a Fehértói csatornára nem engedik rá a vizet a vízügyesek, mivel nincs megfelelő szivattyúkapacitásuk abból átemelni.
Mivel a Majsai főcsatorna jóval több vizet elbír, mint amennyi jelenleg elfolyik rajta, úgy látja valóban az a megoldás, hogy az oda vezető árkokat kellene kitisztítani.
Voltaképpen valaha az volt az útja a víznek arról a területről, mielőtt a köves út megépült volna, de ennyi vízre életében sem emlékszik.
Most arra készül a 68 éves gajgonyai gazda néhány gazdatársával, hogy az út menti gödörben nőtt akácsoron kívül, a földek szélén némi termőterületet feláldozva egy szántásnyi árkot húzzanak, hogy legalább a tavaszi vetést meg lehessen csinálni mutatta.
A területet bejárva megmutatta azt a víztározót is, ahol egy nappal a megnyitás után már 20 centiméterrel lentebb van a vízszint, valamint a környező földeken is sokkal visszább húzódott a víz.
Az őszi nyolc hektár repcéjének jó része már biztosan oda van, jó 30 centi víz áll rajta, de ha ezeket az intézkedéseket megteszik, sok minden még menthető több gazda területén állítja.
Sajnos nem mindenki ennyire összetartó derült ki a beszélgetésünk során.
Illés bácsi elmondta, hogy van olyan gazda, aki azt mondta, hogy csak akkor engedi meg, hogy a földjén elvigyék a csatornát, ha kártérítik.
Erre csak azt tudja mondani, semmi gond, majd az út másik felén viszik a csatornát, aki meg erről nem engedi, annak úszhat a földje.
A kialakult helyzetről és a lehetséges megoldásról megkérdeztük Ujvári László polgármestert is, aki elmondta: több verziót is átgondoltak, ám többnyire a költségek miatt vetették el, de volt, amelyiket a gazdák egyet nem értése miatt kellett sutba vetni.
A község vezetője is beszámolt arról, hogy van olyan gazda, aki nemhogy nem akar hozzájárulni a vázmentesítési munkákhoz, hanem éppen ellenkezőleg: még ő szeretne kártérítést azért, hogy a földje mentén elvezetnék a vizet.
A témában szerdán reggel kérte egy megbeszélésre a polgármester az érintett gazdákat, akik a legutóbbi megoldási javaslatot, mely jórészt egybecseng Gera Illés elképzelésével, többségben támogatták.
Így a faluból Dóc felé haladva, a jobb oldali irányba, a volt TSZ major felé vezető út mentén az útárok kitisztításával és mélyítésével egy új csatornát építenének, amely egy szintén önkormányzati tulajdonú földűt mentén továbbhaladva a Kisteleki főcsatornába vinné a terület vizét.
Azt még nem lehet tudni, hogy kinek milyen arányban kell viselnie a költségeket, de van olyan gazda, aki kérés nélkül már 100 ezer forintot adna fűzte hozzá a polgármester.
Hamarosan kitűzik a nyomvonalat, kiszintezik, és majd azt követően lehet kalkulálni azzal, hogy mennyibe kerül majd.
2011-01-20 00:15:53
Kutasi Roland
Országos influenzajárvány van
2011-01-20 00:21:59
Kutasi Roland
Itt az újabb bizonyíték a Föld felmelegedésére
2011-01-20 00:25:17
Kutasi Roland
Lemondott a kultúráért felelős helyettes államtitkár
2011-01-20 01:41:14
Kutasi Roland
A különadók által két év lehetősége van Magyarországnak arra, hogy gazdaságát fellendítse, hogy azután annak termeléséből a fejlődés útjára lépjen az elmúlt időben a visegrádi országokhoz képest hátrányba került ország - jelentette ki szerda este a vásárhelyi városházán rendezett fórumon Parragh László, a Magyar Kereskedelmi kamara elnöke.
Fotóriporttal, hangfelvételekkel, galériával!
A korábbi kormányzat a kamara többszöri figyelmeztetése ellenére` betonba öntötte` az uniós támogatásokat, főtereket és ravatalozókat újított fel, és nem a gazdaság fellendítésére fordította - jelentette ki Parragh László, hozzátéve: a most közzétett Új Széchenyi tervben mindenki a vállalkozásoktól az iskolákig közérthető módon kiírt pályázatokat talál, amely segíthet céljaik megvalósításában.
Az előadásában bemutatott adatokkal támasztotta alá a kamara elnöke, hogy hazánk elvesztette a visegrádi országokkal szembeni előnyét, és ehhez a rossz politikai döntések vezettek.
A gazdasági szakember legfontosabbnak a kamatterhek csökkentését nevezte, amely ma több, mint amennyit az ország az egészségügyre fordít.
A kamatfizetés okozta gondokat súlyosbítja az árfolyamveszteség is, amelyet az államnak is finanszíroznia kell.
Magas költségek, alacsony jövedelmek Hazánkban a legmagasabb az elektromos áram és a földgáz ára, és itt kell a vállalkozóknak a legtöbbet fizetni a hitelekért, és a mobiltelefon használatáért - valódi verseny híján - itt kérhetnek legtöbbet a szolgáltatók.
Az áruházláncok, amelyekben a magyar termékek aránya 15-80 százalék, nagyon magas költséget és a hosszú fizetési határidőt szabnak a kiszolgáltatott beszállítókra, miközben itthon működhet olyan multi kereskedelmi cég, amelyet ár- és minőségpolitikája miatt be sem engedtek Ausztriába, Svájcba, vagy Németországba.
Mindez azzal, hogy a hazai jövedelmek a térségben leginkább elmaradtak az uniós átlagtól, oda vezettek, hogy a hazai lakosság köreiben egyre terjed az euro-szkepticizmus.
Nyolc osztállyal nem boldogulhat egy fiatal A kilábaláshoz vezető eszközök között Parragh László a monopóliumok felszámolását, és az oktatás fejlesztését nevezte.
Ezzel kapcsolatban leszögezte: a mérések szerint azoknak, akik nem végzik el a nyolc általánost, egynegyede biztosan munkanélküli lesz, de nyolc osztállyal sem sokkal jobb a helyzet, emiatt ezeket a fiatalokat a szakképzés felé kell terelni, ahol már több olyan szakmát is tanulnak az idén, amelyre bár volt szüksége a gazdaságnak, mégsem tanítottak.
A képzésben pedig jelentősen megemelnék a gyakorlati oktatás arányát, amely a szakiskolák esetében igényel változtatást, és rendezni kell a felnőttképzés rendszerét is, amelynek aránya a térségben itt a legalacsonyabb.
Az állam nem képes arra, hogy 36 évesen nyugdíjba vonult embereknek fizessen ki magas ellátást, a kamara ennek megváltoztatását is támogatja, mint ahogy ellenzik azt is, hogy a felsőoktatásban az autonómiára hivatkozva képezzenek továbbra is állástalan tanárokat.
Csongrád megye az utolsók között A Csongrád Megyei Kereskedelmi és Iparkamara Hódmezővásárhelyi Szervezete által összehívott tanácskozáson felszólaló Nemesi Pál megyei elnök közölte: a legújabb adatok szerint a Csongrád megyei vállalkozások termelik az egyik legkevesebb eredményt, míg a megyében kialakult 14 százalékos munkanélküliség az első helyet jelenti ezen a feketelistán.
Dr. Hampel Tamás, a kamara helyi elnöke kijelentette: Vásárhelyen több vállalkozás szűnik meg, mint amennyi elkezdi tevékenységét, és a jövedelemtermelő képesség lemaradása a társadalom valamennyi rétegére rányomja bélyegét.
Kérdések és vélemények a kamara elnökéhez A fórumon felszólalt Blaksovics Ferenc, aki azt kérte, hogy az állam is vegye komolyan tartozásait, és rendezze azokat a vállalkozások felé olyan pontossággal, mint ahogy azok befizetéseit megköveteli, míg Széll Ferenc arra a jelenségre irányította a figyelmet, hogy egy nagyobb cég a már leszámlázott és leigazolt munka elvégzését kérdőjelezte meg, és tartja vissza a kifizetést, miközben a kisvállalkozó a számla áfáját köteles befizetni az adóhatóságnak, és miközben a cég jövedelme a tizedére esett vissza, az épületadó mértéke nem csökkent ennek arányában.
Benkő László szívesen jön haza szülővárosába, most is így tett a Caola tulajdonosa.
A fórumon kijelentette: aki a multiknak akar beszállítani, azoknak minden száz forintból 42-t vissza kell fizetni, emiatt is történhetett, hogy a hajdan 1700 főt foglalkoztató cégnél alig százan dolgoznak.
Az oktatás szerkezetét bírálva kijelentette: m hazánkban több egyetemista van, mint ipari tanuló.
Sarusi Kiss József egy anomáliát ismertetett hozzászólásában: azok a mezőgazdasági vállalkozások, akik a Magyar Vidékfejlesztési Hivatal pályázatán nyertek, nem cserélhetik le gázkazánjaikat az olcsóbban működő, és a mezőgazdasági termékeket hasznosító biomassza kazánra.
Mucsi József az egyenes adózás lehetőségét vetette fel: aki a búzát eladja, fizessen egy százalék adót, aki továbbadja, az is.
Felvetette, hogy csak a vendéglátásban és a kereskedelemben nem lehet a boltban dolgozó személy alvállalkozó, továbbá annak lehetőségét is felvázolta, hogy mindenki, születése pillanatától legyen egyéni vállalkozó, így pontosan vezethetők lennének a kiadásai, és korrektül elszámolható lenne az egészségügyi ellátás és a nyugdíj is.
Hegedűs Zoltán a HISZK műszaki igazgatójaként kért szót, kijelentve: az integrált intézmények betartva a szabályokat, a regionálisan meghatározottnál magasabb számú tanulót nem oktatnak, az erre kijelölt szakmák oktatását felfüggesztik, azonban a nem integrált intézmények ezekben indítanak osztályokat.
Parragh László e kérdésben a kamara segítségét ígérte.
Arnay
2011-01-20 07:02:07
Juhász Éva
Tartós lehűlés és havazás várható
A hét második felében téliesre fordul az idő, és helyenként vastagabb hóréteg is kialakulhat.
Csütörtökön már többfelé várható havazás, a folytatásban pedig változékony idő ígérkezik, egyre hidegebb levegővel és gyakran erős szelekkel.
Jobbára felhős, borult lesz az ég, de a Dunántúlon és északon némi időre előbújhat a nap.
Csapadék főként a Dunától keletre és a Dél-Dunántúlon várható, és napközben egyre többfelé megszűnik.
Eleinte még eső, havas eső is előfordul, de egyre inkább a havazás lesz jellemző.
Jelentős hóréteg a pozitív hőmérsékletek miatt a legtöbb helyen nem tud kialakulni, de a hegyvidéki területeken néhány centi megmaradhat.
A Dunántúlon megerősödik, időnként viharossá fokozódik az északi, északnyugati szél.
-1, 4 fokra melegszik a levegő.
Hidegfront hatására a frontérzékenyeknél fejfájásos, ízületi panaszok jelentkezhetnek. forrás: origo.hu
2011-01-20 07:03:55
Juhász Éva
Közlekedési információk a Dél-Alföldről
2011-01-20 07:08:15
Juhász Éva
Hol tankoljunk ma?
2011-01-20 07:18:30
Juhász Éva
Rengeteg kihívással kell a magyar elnökségnek szembenéznie
" Ritkán találja magát szemben egy soros elnökség ennyi kihívással, amelyek között megtaláljuk az euróval, a gazdasági növekedéssel, a foglalkoztatottsággal, az energiafüggetlenséggel kapcsolatos feladatokat, valamint, az árak riasztó mértékű emelkedésének következtében az élelmiszer-ellátás biztonságának kérdését` hívta fel a figyelmet Joseph Daul a magyar elnökség prioritásainak bemutatásával kapcsolatban megrendezett, Orbán Viktor és José Manuel Barroso részvételével folytatott vita során.
Hozzátette: " Nincs kétségem afelől, hogy a magyar elnökség képes lesz kezelni ezeket a kihívásokat.
` A legnagyobb befolyással rendelkező európai parlamenti frakció elnöke emlékeztetett: a magyar miniszterelnök pártja, a Fidesz megalakulása óta a szabadság tiszteletére épül.
Joseph Daul üdvözölte, hogy az elmúlt évek rossz kormányzását követően, az új magyar kormány elkötelezett a változtatások iránt.
" Jelenleg ezen reformok egyike a média területét érinti, amellyel kapcsolatban az Európai Bizottság jogi kiértékelést végez.
Bízom abban, hogy az Európai Bizottságban betölti a ' Szerződések Őrének` szerepét, és bízom a magyar miniszterelnökben is, aki ígéretet tett a törvény módosítására abban az esetben, ha a bizottság a jogszabály egyes rendelkezéseit a közösségi joggal ellentétesnek találja.
Elutasítok minden más előzetes vádaskodást` jelentette ki Daul.
A néppárti képviselőcsoport elnöke beszédében szintén kérte a magyar soros elnökséget, hogy biztosítson minden szükséges segítséget Tunéziának, amely egy feszült, de rendkívül lényeges időszakon megy keresztül, és amelyet támogatni kell a változások irányába.forrás: szegedma.hu
2011-01-20 07:37:41
Juhász Éva
Sosem látott művek tárlata
Eddig a nyilvánosság számára ismeretlen, tárlaton még nem látott Márffy- litográfiákat csodálhat meg a nagyközönség a Móra Ferenc Múzeum képzőművészeti kiállítóhelyén, a Kass Galériában.
A közgyűjtemény saját tulajdonában lévő grafikák mellett kiállítják Márffy Ödön 1930-ban festett Cirkusz című ismert képét is.
A kamaratárlat január 21-én, pénteken 15 óra 30 perckor nyílik a Kass Galériában.
Márffy Ödön Rippl-Rónai József tanácsára utazott 1902-ben Párizsba, ahol négy éven át az École des Beaux Arts növendéke volt.
A párizsi évek életre szóló élményt jelentettek számára, itt ismerkedett meg Cézanne és Matisse művészetével, valamint kötött barátságot Ady Endrével, Fülep Lajossal, Czóbel Bélával és Gulácsy Lajossal.
Márffy Ödön műveit légies könnyedség s pazar festőiség jellemzi.
Kedvelt témái a vízparti lovas jelenetek, a cirkusz, a csendéletek és a finom, légies női portrék.
Márffy Ödön a démoni angyalnak nevezett, Ady Endre özvegyeként pedig az irodalomtörténet patinás lapjaira is bekerülő - Csinszka későbbi férjeként számos portrét készített az imádott asszonyról.
A Kass Galériában nyíló kiállításon is látható két Csinszka-portré.
A tárlaton bemutatott litográfiákat a szegedi múzeum 1928-ban vásárolta meg.
` A litográfia újabb divathulláma az 1920-as évekre, a magyar grafika fellendülésének időszakára tehető.
Ebben az időszakban több kiadó is foglalkozott grafikák megjelentetésével és műkereskedelmével, többek között Vaszary, Csók István és Márffy Ödön mappáinak terjesztésével` mondja Ibos Éva, a Móra Ferenc Múzeum művészettörténésze, a tárlat rendezője.
Márffy Ödön kamaratárlata május 8-ig tekinthető meg a Kass Galériában.
Medgyesi Konstantin sajtóreferens Móra Ferenc Múzeum, Csongrád Megyei Múzeumok
2011-01-20 07:38:02
Szöllősi Sándor
Közlekedési információk Hódmezővásárhelyről
A csütörtök kora reggel szemerkélő esőcseppek között egyre több hópihe jelenik meg, s az utak nedvesek.
Szerencsére a hőmérséklet nincs fagypont alatt, így az utak nem síkosak, legfeljebb ott csúsznak ahol sáros a burkolat.
A Bajcsy-Zsilinszky utcán ma is folytatják a fák gallyazását, itt az út leszűkül, óvatosan kell megközelíteni.
A Fáncsi u. 56 sz. előtt csőtörés miatti útfelbontást fogják helyreállítani.
Itt munkagépek mozgása zavarhatja a forgalmat.
A rossz idő ellenére a reggeli órákban sokan közlekedtek kerékpárral, néhányan esernyőt is tartva, ami leszűkíti a látásterüket.
A városban a forgalom erős, de ütemesen halad.
2011-01-20 07:40:21
Juhász Éva
Jelentős lépés Szerbia európai integrációjában
Az EU és Szerbia közötti stabilizációs és társulási megállapodásnak az Európai Parlamentben történt becikkelyezése igen jelentős lépés Szerbia európai integrációjában értékelte a szerdai nap fő hírét Boris Tadiæ szerb államfő Az elnöki kabinetben az államfő és Milorad Dodik, a boszniai Szerb Köztársaság elnöke közötti tárgyalások után kiadott közlemény szerint Tadiæ azt is aláhúzta, hogy a továbbiakban sem kérdőjelezhető meg Szerbiának a hágai törvényszékkel történő együttműködése.
Az államfő értékelése szerint Szerbia az együttműködés elkötelezettje mind politikai, mind gyakorlati szempontból.
` A szerb biztonsági erők, a háborús bűnök feltárásával foglalkozó ügyészség egyaránt teljes mértékben azon munkálkodnak, hogy a háborús bűnökkel vádolt szökevények előkerüljenek, hogy letartóztassák és bíróság elé állítsák őket` mondta Tadiæ.
Tadiæ és Dodik szokásos találkozójukon véleményt cseréltek a Bosznia- Hercegovina-i és szerbiai politikai helyzetről, a regionális együttműködésről, az európai integrációról és a gazdasági kérdésekről.
A szerb államfő megismételte, hogy Szerbia szerint Bosznia-Hercegovinában a problémákat a három alkotónemzet és a két entitás megállapodásával kell megoldani.forrás: vajdasag.info
2011-01-20 07:47:45
Juhász Éva
Újra járhatók a rakpartok
2011-01-20 07:53:58
Juhász Éva
Két balesettel indult a reggel Békés megyében
2011-01-20 08:00:30
Molnár Attila
Közlekedési információk Kistelekről és térségéből
2011-01-20 08:00:57
Juhász Éva
Csütörtökön is tart még a vezetési gyakorlat
2011-01-20 08:15:42
Juhász Éva
Keselyűket és sasokat foglalt le a zöldhatóság
2011-01-20 08:39:14
Juhász Éva
Polgármester csúcs Kecskeméten
A Bács-Kiskun Megyei Kormányhivatal által szervezett első polgármesteri tanácskozásra várták a vezetőket szerdán Kecskemétre, ahová érkeztek például Bajáról, Kalocsáról és Kiskunfélegyházáról is.
A polgármesterek problémákat és megoldási javaslatokat vethettek fel, valamint technikai jellegű kérdésekre is választ kaphattak.
Közel 120 településről, több mint 81 polgármester érkezett, arra a rendezvényre, amelynek során tájékoztatást kaphattak a Bács-Kiskun Megyei Közigazgatási Hivatal megszűnéséről, illetve a Bács-Kiskun Megyei Kormányhivatal felállítása érdekében tett lépésekről is.
Dr. Kerényi János kormánymegbízott, a megyei Kormányhivatal vezetője köszöntőjében beszélt arról is, hogy miért őt nevezték ki a posztra.
Elmondta: a kormányzat úgy gondolta nem elég az, hogy a közigazgatást megváltoztatják, feltétlenül szükséges, hogy a kormányzati akarat ebben a tevékenységben is megjelenjen.forrás: kecskemetitv.hu
2011-01-20 08:49:13
Juhász Éva
Zöld lámpa a hazai egészségturizmusnak
Az Európai Parlament plenáris ülése szerdán elfogadta a határon átnyúló betegjogokról szóló jelentést, így második olvasatban megszületett a magyarországi egészségturizmusnak lendületet adó irányelv.
Áder János európai parlamenti képviselő a keddi plenáris vitához benyújtott írásbeli felszólalásában üdvözölte az irányelvet, amely a tárgyalások során megkötött számos kompromisszum ellenére is hatalmas lehetőséget jelent mind az európai betegeknek, mind a tagállamoknak.
Mint arra a képviselő beszédében utalt, hazánk számára különösen előnyös a szerdán elfogadott jogszabály, hiszen kijelöli azon kereteket, amelyek között lehetőség nyílik majd Magyarország természetes adottságainak a gyógyturizmusban való kiaknázására is.
Áder hangsúlyozta, hogy itt nemcsak az Európa-szerte ismert gyógyvizeinkre kell gondolni, hanem például a földrajzi fekvésünkre és a szakképzett munkaerőnkre is.
Végre lehetősége lesz az egészségügyben dolgozóknak arra, hogy szaktudásukat és esetleges felesleges kapacitásukat jobban kiaknázzák, ami az elvándorlásnak kitett hazai egészségügyi ágazatban komoly megtartó erő lehet.
Magyarország továbbá számos, főként nálunk elérhető gyógykezelés például balneológia, barlang terápia, rehabilitáció, fizikoterápia célországává válhat, amelynek járulékos hasznait mindenki jól ismeri.
A kompromisszum mindezek mellett megfelelő fékeket is tartalmaz, többek között arra az esetre, ha a nagy számban beáramló külföldi betegek veszélyeztetnék az adott tagállam társadalombiztosítási rendszerének pénzügyi egyensúlyát vagy a tervezést.
" Az irányelv a betegjogok és a tagállami fékek kiegyensúlyozott kompromisszumának nevezhető` fogalmazott az EP képviselő.forrás: EPP-HungarianPress
2011-01-20 08:54:57
Juhász Éva
Tartja magát a forint
A svájci frankot 212 forint alatt, az eurót 272 forint körül jegyezték csütörtök reggel.
A forint várhatóan tovább erősödik, mert a The Wall Street Journalnak a múlt héten adott kormányfői interjú hatására javult a piaci hangulat.
Részben a forint erősödése miatt a Magyar Nemzeti Bank Monetáris Tanácsa várhatóan változatlanul, 5,75 százalékon hagyja a jegybanki alapkamatot a jövő hétfőn következő kamatdöntő ülésen - idézte a Raiffeisen elemzőit csütörtök reggeli közép-kelet-európai pénzügyi piaci összefoglalójában a DowJones amerikai gazdasági hírügynökség.
Egy dollár 202,46 forintot ért csütörtök reggel, a szerda esti 201,89 forint és az egy nappal korábbi 201,10 forint után, száz japán jen 246,58 forintba került az előző esti 246,57 forint és az előző reggeli 244,68 forint után.forrás: mr1.hu
2011-01-20 09:28:10
Juhász Éva
Ellentétek oldódnak fel az 1100 éve élt szent által
A keleti és a nyugati kereszténység, a balkániság és magyarság, a kisebbség és többség, a múlt és jelen ellentéte oldódik fel abban a kiállításban, amely a szegedi Móra Ferenc Múzeumban nyílt meg január 19-én, szerdán.
Ohridi Szent Naum neve kevéssé ismert hazánkban, de kultuszáról számos alkotás készült a 18. században, sőt az egyik kiállított ikonnak vásárhelyi vonatkozása is van.
Ohridi Szent Naum pályafutását Cirill és Metód tanítványaként kezdte, térített a morvák között és a korabeli Pannónia területén is.
A pápa avatta pappá, majd a bolgár cár udvarában végzett missziós tevékenységet.
910-ben hunyt el, tavaly emlékeztek meg halálának 1100. évfordulójáról.
A 18-19. században Magyarországra hozták a betelepülő macedónok és görögök a kultuszát, mely virágzott.
Számos képzőművészeti ábrázolás készült.
Dr. Nagy Mártának, a debreceni egyetem docensének a kiállítás ötletét az évforduló adta.
Több éves kutatómunka alapján állt össze az anyag: főként 18-19. századi ikonok, metszetek és olajképek alkotják.
Azonban a kiállítás rendezője felkért kortárs művészeket, ikonfestőket, hogy készítsenek Naum-ábrázolásokat.
Így a kiállításban vannak domborművek, textilek, olajképek, ikonok találhatóak.
A történeti anyag tehát együtt szerepel a kortárs anyaggal.
A vásárhelyi Szent Naum-ikon egy vásárhelyi megrendelő számára készült ráckevei mesterek által.
Különlegessége, hogy kitart karral oszt áldást a szent az ikonon, melyben egyesül a pártfogás és az áldásadás mozdulata.
Idegenben élők számára, a betelepülő görögök és macedónok számára nagyon nagy üzenete van ennek: hogy az óhazai szent áldása itt is pártfogolja őket.
Megosztom!
|
2011-01-20 09:41:20
Juhász Éva
Átköltöztetnék a piacot
A Budai utcai piac Rákóczi úti revitalizációhoz kapcsolódó fejlesztésével kapcsolatos állásfoglalását mondta el keddi sajtótájékoztatóján a Kecskeméti Városszépítő Egyesület vezetése.
Király József, a civil szervezet elnöke hangsúlyozta: fontosnak tartják, hogy véleményt formáljanak a megyeszékhely nagy beruházásairól.
- Általánosságban a piaccal kapcsolatban elmondhatjuk, hogy civil szervezetünk már több éve foglalkozik a városközpont revitalizációjával, ezen belül is a piaccal jelentette ki Király József.
- Ennek kapcsán már jeleztük, hogy a város életében nagy szerepet betöltő kecskeméti piac megújítása előtt szükséges előzetes vizsgálatot végeztetni.
Erre azért van szükség, hogy pontosan meg tudjuk határozni a város előtt álló fejlesztési lehetőségeket, ebben az esetben a mezőgazdasági kertkultúra jövőbeni szerepét.
Az elnök emlékeztetett rá, hogy a város foglalkoztatottságában már 100 évvel ezelőtt is nagy szerepet játszott a mezőgazdaság, ezen belül zöldség és gyümölcstermesztés.
Az így termelt javak egy része a kecskeméti piacon kelt el.
A mai világban, amikor nagyszámú képzetlen munkaerőnek nem tudunk munkahelyeket biztosítani, felmerül a kérdés, hogy lehetne -e elődeink példáját követve, újra nagyobb hangsúlyt helyezni a kertészeti termelésre.
Természetesen ez hatással lehet a regnáló konzerviparunkra, valamint kihasználatlan zöldség-gyümölcs kereskedelemmel foglalkozó telepeinkre.
Az 1960-as években a korabeli városi szövetbe beerőszakolt piac azóta is folyamatos problémát gerjeszt környezete számára.
Így a közlekedésben: a környező utcák szűk keresztmetszete, parkolóhelyek hiánya, a piacozás logisztikájának megoldatlansága, tömegközlekedéssel történő megközelítés.
Ugyanígy nagy gondot jelent a közintézmények, iskolák közelsége, illetve a környező utcákban lakók életének megkeserítése - fejtette ki az elnök, és hozzátette: a piac jelenlegi helyén csak felújítható, nem fejleszthető, bővíthető, mert az további problémákat gerjeszt ebben a városrészben. forrás és teljes cikk: kecskemetilapok.hu
2011-01-20 09:43:35
Juhász Éva
Nem sokáig élvezhették a szabad életet
Lakossági bejelentésnek köszönhetően betörőket sikerült elfogni szerdán délelőtt Újszegeden.
Egy, a közelben tartózkodó személy figyelt fel két gyanús férfire, akik az egyik házból különféle műszaki eszközöket cipelnek ki.
Azonnal hívta a rendőrséget, és a kiérkező egyenruhások elfogták őket, a háztól nem messze az egyik bokorban pedig megtalálták a lopott tárgyak egy részét.
Mint kiderült, a két férfi a házba az ajtót befeszítve jutott be, ahonnan mintegy félmillió forint értékben vittek ki többek között tévét, laptopot, fényképezőgépet, ruhaneműt, ékszert, melyeket az egyik közeli bokorban rejtettek el.
Előállításukat követően a nyomozók gyanúsítottként hallgatták ki őket, akik mint kiderült nem először vétettek a törvény ellen.
Büntetett előéletűek, egyikük tavaly az év utolsó napján, míg a másik alig egy hete szabadult, de már egy másik ügyben is gyanúsítottként lett kihallgatva.
Mindkettejüket őrizetbe vette a Szegedi Rendőrkapitányság. forrás: Dr. Tuczakov Szilvána r. őrnagy
2011-01-20 10:09:49
Juhász Éva
Kiállítás, könyvbemutató és népzene a Magyar Kultúra Napján
Minden évben a Magyar Kultúra Napjához közel rendezi meg első kiállítását az Algyői Faluház, Könyvtár és Tájház, mely idén január 20-án, csütörtökön délután 5 órakor nyílik meg.
A jeles naphoz egyéb programok is kötődnek, melyekről Bene Zoltán igazgató tájékoztatta portálunkat.
Az igazgató az első program kapcsán elmondta, hogy Szent-Györgyi Albert életét és korát mutatja be a csütörtök délután nyíló kiállítás, melyet dr. Tóth István történész, a Móra Ferenc Múzem Fekete-házának vezetője nyit meg.
Pénteken a Gyevi Art Kulturális Egyesület Tollforgatók Köre szervez Tormay Cècile kapcsán programot: filmvetítéssel, beszélgetéssel, zenével délután fél 6-tól.
Szombaton, a kultúra napján 15 órakor bemutatják a Lele Jusliska hajószakácsnő süteményes könyve 1942-ből című könyvet.
Lele Juliska fia révén tudták megjelentetni az édesanyja receptjeit fotóillusztrációkkal.
A süteményeket egyébként meg is lehet majd kóstolni a helyszínen.
Délután négytől pedig Bakos Árpád csantavéri népzenész előadását hallgathatják meg az érdeklődők.
Megosztom!
|
2011-01-20 10:13:41
Juhász Éva
Piszkavassal verte fejbe élettársát
Súlyosan megsérült az a nő, akit élettársa egy piszkavassal vert fejbe veszekedés közben Kecskeméten.
Szerdán este történt az eset a megyeszékhelyen, egy belsőnyíri tanyán.
A középkorú pár összeszólalkozott, majd a veszekedés hevében a férfi felkapta a kályha mellől a piszkavasat, és azzal a nő fejére csapott.
Az áldozatot nyolc napon túl gyógyuló, súlyos sérülésekkel szállították kórházba a mentők.
Az 53 éves férfival szemben eljárás indult, a rendőrök őrizetbe vették.forrás: hirtv.hu
2011-01-20 10:16:38
Juhász Éva
Folytatódik a vasútfejlesztés Békésben
Elkészültek a teljes Gyoma-Békéscsaba vonalszakasz és a békéscsabai vasútállomás kiviteli tervei, s az elvi létesítési és építési engedélyek is rendelkezésre állnak.
Erdős Norbert Békés és térségének országgyűlési képviselője, a megyei kormányhivatal vezetője közleményében azt írta, a konkrét kivitelezés 2012-ben kezdődik el és 2015-ben fejeződik be.
Jelenleg az előkészítési fázisnál tartanak.
A képviselő írásban konzultált dr. Fellegi Tamás nemzeti fejlesztési miniszterrel.
Egyebek mellett arról kérdezte a szaktárca vezetőjét, hogy hol tart a Budapest-Lökösháza vasút, illetve a Murony-Mezőberény-Csárdaszállás közötti szakasz felújítása.
A Budapest-Lökösháza vasútvonal, illetve a vasútvonalak hazai fejlesztése egyébként is párhuzamban zajlik az európai uniós követelményekkel.
Mint arról a Békés Megyei hírlap is több alkalommal beszámolt: az új, kiépülő vonatbefolyásoló rendszer a pályán maximum 160 km/h sebességű vonatközlekedést tesz lehetővé.forrás. orientpress.hu
2011-01-20 10:43:08
Juhász Éva
A belvízhelyzettel kapcsolatos intézkedési terv megvitatása, a vis maior alaphoz benyújtandó támogatás a fő témája a mai, hódmezővásárhelyi rendkívüli közgyűlésnek, de a testület tájékoztatót hallgat meg a kórház és a Németh László Gimnázium és Általános Iskola Árpád utcai épületének energetikai korszerűsítéséről, és módosítják a Hódmezővásárhely Sportjáért Alapítvány alapító okiratát is.
A testület zárt ülésen hallgatja meg a Budapesti Kommunikációs és Üzleti Főiskola Regionális Tudásközpontja kialakításának állásáról szóló beszámolót.
8.15 Az ülésen jelen lévő B. Nagy László kormánymegbízott beszámolójában köszönetet mondott Hódmezővásárhelynek, a kormányablak kialakításához nyújtott segítségért, és hozzátette: egyre több esetben tudnak segítséget nyújtani az őket felkereső lakosoknak.
Száznál több esetben fordultak a belvízzel kapcsolatban segítségért a kormányhivatalhoz, amelynek felét már elbírálták, de csak az ellenőrzések után lesznek kifizetések.
A vis maior nem vonatkozik magántulajdonra - szögezte le a kormánymegbízott, kijelentve: önkormányzatoknak, kistérségi társulásoknak tudnak segítséget nyújtani.
A megbízott a helyzet veszélyére utalva elmondta: tavaszra a területek egyharmada alkalmatlan lesz mezőgazdasági termelésre.
08.22 Dr. Lázár János elmondta: a testület elé kerülő beszámoló tartalmazza az eddigi védekezési lépéseket és azok költségeit is kül- és belterületen, valamint azt, hogy Tiszaszigettel együtt az ország két legmélyebben fekvő települése, emiatt a későbbiekre tartós megoldást kell keresni.
Vásárhely gyűjti a környék belvizét, és ennek a Tiszába szivattyúzásának költségét nem finanszírozzák.
2011-ben a város meghatározó munkáltatói és adófizetői képtelenek lesznek a földterületének jelentős részét megművelni, amely a város gazdasági helyzetére hatással lesz.
Tisztázni kell, milyen feladatai lesznek a városnak a kül- és belterületi vízelvezető rendszerek rendbehozására, és mint legmélyebben fekvő települések, Tiszaszigettel közösen fordulnak a kormányzathoz segítségért, és kérik belvíz által fokozottan fenyegetett településekké nyilváníttatni és programkidolgozását ennek rendezésére.
8.30 Mucsi László, a városfejlesztési- és üzemeltetési iroda vezetője elmondta: a tavaly egyes hónapokban háromszorosa hullt a szokásos csapadékmennyiségnek, emiatt az eddigi` C` belvíz-veszélyeztetettségi kategória változtatását javasolta kezdeményezni.
Decemberben került elrendelésre az első, majd a második fokú védekezés.
24 órában működik a Hódtói és a Cigányéri Szivattyútelep, de több más átemelőt is csúcsra kellett járatni.
Szikáncson szivattyúzással szüntették meg a lakóingatlanok veszélyeztetettségét, míg Erzsébeten a házakat gáttal körbe véve és szivattyúzva biztosították a védelmet, míg a Hódtóban a szennyvíztisztító telep termálkútját kellett körbezsákolni.
A belterületi csatornázás részben megoldott, de itt is fejleszteni kell - szögezte le Mucsi László.
A külterület vízműveit az Atikövizig működteti, amely szivattyútelepek összegyűjtik és a Tiszába emelik a vizet.
Az önkormányzat nagy mennyiségű csatornát kapott tulajdonba, azonban nem volt pályázat ezek karbantartására.
A csatornák nem képesek elszállítani a belvizet, ezért belvíz tározók kialakítása szükséges.
A Búvár és a Gomba utca sarkán épült átemelő segített a helyzeten, az idén a Pacsirta utcánál építenek hasonló, a vizek gyorsabb lefolyását biztosító átemelőket.
Az Atikövizig szerint Vásárhely térségében 9 milliárd forintos fejlesztést kellene végrehajtani, amelyre az önkormányzatnak nem lesz lehetősége.
Az első lépésként a belterületi árkokat kellene szintezni, a külterületi csatornák mellett a záportározók kialakítása a legfontosabb.
Az irodavezető a mezőgazdasági területekről kijelentette: a földek egyharmadát, 15 ezer hektárt borít belvíz, miközben a talaj 100 százalékban telített, további csapadék elszállítása nem lehetséges, miközben sok helyen a tavaszi kukorica is a földön maradt, és elmaradt az őszi szántás is.
Eddig 3,4 milliárd kár érte itt a mezőgazdaságot.
08:45 Kozák Péter, az Atikövizig igazgatója leszögezte: Vásárhelyre és térségére a sokéves átlagot meghaladó mennyiségű csapadék hullott, és a tél is csapadékos volt: az átlaghoz képest kétszeres mennyiségű eső és hó esett, amennyit az elmúlt 110 évben nem mértek.
A talajrétegek telítődtek, a talajvíz szintje intenzíven emelkedik, és nem kizárható, hogy a tavasz árvizeket fog hozni.
A vízügyi igazgatóság életében az első, hogy a két ünnep között kiemelt ügyeletet kellett tartani, és csapadékos tavaszt jósol a meteorológia.
A Tisza telített, az olvadás így árvizet hozhat.
A szivattyútelepek egy része elöregedett, míg októbertől eddig 860 milliót költött védekezésre az Atikövizig.
A helyzet javításához szükség lesz a Tiszába vezető torkolati szivattyútelepek felújítására is.
9.00 Bodó Imre, Tiszasziget - a legmélyebben fekvő hazai település - polgármestere elmondta: a község csekély forrásaiból nem futja hatékony védekezésre, ezért is csatlakoznak Vásárhely kezdeményezéséhez, amely a továbbra is csapadékos időjárás okozta veszélyeknek elejét vehetik.
Dr. Lázár János kifejtette: a kormányt intézkedésre kérik, hogy ötéves kormányprogram keretében rendezze a két település kül- és belterületi belvízvédelmét, biztosítson olyan közös szakmai irányítást, amely hatékonyan koordinálja ezeket a feladatokat.
A helyzetet nem csak akkor kell orvosolni, amikor belvíz van, hanem folyamatos állagmegóvásra van szükség - tette hozzá Vásárhely polgármestere, aki szerint a mezőgazdaságot ért brutális károk megtérítésére is megoldást kell keresni.
09.08 Kispál Ferenc, a Magosz választmányának elnöke rámutatott: állattenyésztő telepeket, gabonatárolókat veszélyeztet a belvíz, a 30 százalékos, 3,4 milliárdos kiesés tovább növekedhet.
A csatornák állapota tragikus, náddal, fákkal benőttek.
A gazdák befizetik a társulati díjakat, miközben a földek harmada vízzel borítottak - mutatott rá az elnök az anomáliára, aki megígérte: a gazdák segíteni fogják a munka elvégzését.
Benkő Zsolt, a Gazdasági Egyesület elnöke a csatornák tulajdonjogának egy kézbe vételét hangsúlyozta, és a főgyűjtők rendbetételét is kiemelte.
Az elnök kopáncsi példát hozott a testület elé: itt a gazdák beüzemeltek egy szivattyút a másfél méteres víz alatt álló területen a TIMÁ- val együttműködve.
A szikáncsiak a kimosott derítők miatt tartanak a betegségek, járványok megjelenésétől - vettet fel Benkő Zsolt.
Zsótér Károly, Mindszent és Szél István, Székkutas polgármestere is részt vett az ülésen.
Utóbbi hangsúlyozta: kiköltöztetésre nem került sor, viszont komoly összeget fordítottak a szivattyúk üzemanyag ellátására.
Mindszenten is határ felett van a talaj terhelése - mondta el Zsótér Károly, aki rámutatott a lakosok összefogására, akik közösen védekeznek a veszély ellen.
Hatala Mihály, a Hód-Mezőgazda ZRt. vezérigazgató helyettese elmondta: korábban volt lehetőség belvízvédelmi csatornák javítására, akkor 67 kilométeres szakaszt rehabilitáltak, javasolta ilyen pályázatok kiírását.
09:25 Ha pénzt ad rá az állam, az átláthatóan legyen elköltve - jelentette ki dr. Lázár János.
A megváltozott környezetben nem érdemes a korábbi szervezeti formába pénzt tölteni, most védekezik az önkormányzat, az Atikövizig, a Tima, a gazdasági szervezetek, ezen súlyos tízmilliárdok elköltése esetén világos rendszert kell kialakítani.
09.31 Szabó Lajos, a Hódagro ZRt. vezérigazgatója fotókkal illusztrálta a főcsatornák állapotát, amely igazolja: hiába juttatják el ide a vizet, az csak lassan jut tovább.
Egyetértett a polgármesterrel: egy kézbe kell adni a védekezést, amelyet` félkatonai` szervezetként kell működtetni, és az elszántott csatornákat újra meg kell nyitni.
A helyzetet jellemzi, hogy az egyik vadász csak a gumicsizmáját a sárban hagyva tudta a helyszínt elhagyni.
Ha ilyen feltételek maradnak a mezőgazdasági termelésnél, a 140 főt foglalkoztató cég a dolgozói létszámmegfelezésére kényszerül.
9.36 Dr. Lázár János közölte: a kormányt a város belvíz sújtotta területté nyilvánítására kéri, javasolja a védekezési szervezetek szerkezetének egy kézbe adását és a védekezéshez szükséges anyagi források biztosítására.
09.40 Dr. Kószó Péter közölte: Erzsébet és Szikáncs mellett számos tanyán lakó vár segítséget: hogyan tudnak az itt élők akár kenyérért kijönni a tanyából - vetette fel a kérdést.
A vályogból épült házak veszélyeztetettek, mint a Temesvár utcán is, amely további szociális gondokat vetít előre.
Dr. Kovács László a közgyűlésben lévő négy orvos egyikeként a derítők elöntéséből adódható fertőzésveszélyről elmondta: a hepatitis` A vírus` elleni védőoltásra lehet szükség.
Dr. Kallai Árpád, az Erzsébet Kórház főigazgatója ezt megerősítve elmondta: a betegség megjelenése esetén a háziorvosokat bejelentés terheli, azonban ilyenre a térségben eddig nem került sor, de hasmenés és láz esetén azonnal orvoshoz kell fordulni.
9.50 Havránek Ferenc szerint a gazdák hozzáállásához a politika is segítséget nyújtott, akik nem szólaltak fel a csatornák elszántása ellen.
Felvetette, hogy a kárenyhítésnél azokat zárják ki a folyamatból, akik a csatornákat beszántották, betemették.
9.57 Dr. Lázár János elmondta: a víziközmű társulati befizetések azért maradtak el, mert a kötelezettek nem győződhettek meg arról, hogy ezt megfelelő célra fordították volna.
Ezt az állam eltörölte, azonban akik itt termelnek, a közteher viseléséből ki kell vegye részét.
A rendszer működtetését állami kézbe kell venni, most pedig a katasztrofális helyzet miatt sürgős intézkedésre van szükség.
A legsürgősebb a Hódtó-Kis Tiszai Csatorna melletti tározó kialakítása lesz, mivel a leaszfaltozott és a fejlesztések során ara kerülő területek vizeinek elvezetését biztosítani kell.
10.02 A testület az indítványt egyhangúlag támogatta, és a vis maior támogatás mellett is letették voksukat.
Arnay Megosztom!
|
2011-01-20 10:46:22
Kokovai Péter
Visszahívhatja az MDF Bokros Lajost
2011-01-20 11:12:55
Kokovai Péter
Egyre több vállalkozásvezető adna cafeteria-utalványt
2011-01-20 11:27:34
Kokovai Péter
Folytatódik az általános iskola felújítása
A békéscsabai 2. sz. Általános Iskola komplex felújítási munkáin belül január 3-án a földszint plusz 3 emelet kialakítású épületrészt adták át munkaterületként a kivitelezőnek.
Az épületben a padlóburkolatok cseréje, a belső falak festése, új belső ajtók elhelyezése, a vizesblokkok átalakítása, fokozott légzásárú hőszigetelt üvegezésű homlokzati nyílászárók elhelyezése, a homlokzati falak utólagos hőszigetelése, a villamos és gépészeti vezetékek, szerelvények felújíátása és a fűtési rendszer korszerűsítése történik meg.
Az épületrész építési felújítási munkáinak befejezési határideje: 2011. július 19.
Forrás: Békéscsaba.hu
2011-01-20 11:31:37
Kokovai Péter
Farkas Flórián lett az Országos Cigány Önkormányzat elnöke
2011-01-20 11:39:16
Olasz Monika
A magyar államfő Szlovákiába érkezett
Hivatalos szlovákiai látogatásra Pozsonyba érkezett csütörtök délelőtt a magyar köztársasági elnök.
A magyar elnöknek ez az első hivatalos látogatása Szlovákiában.
Schmitt Pált vendéglátója, Ivan Gasparovic szlovák államfő a Grassalkovich-palota udvarán fogadta, ünnepélyes, katonai tiszteletadás mellett.
A Grassalkovich-palota az 1993-ban létrejött Szlovák Köztársaság államfőinek székhelye.
A két köztársasági elnök ezután rövid négyszemközti megbeszélést tartott, majd magyar-szlovák plenáris tárgyalásokra került sor, amelyek befejezése után a két politikus sajtótájékoztatót tart.
A megbeszélések témáját a magyar- szlovák kapcsolatok, az Európai Unió, valamint a magyar EU-elnökség alkotják.
Schmitt Pál Iveta Radicová szlovák miniszterelnökkel is tárgyal, illetve Richard Sulík parlamenti elnökkel is találkozik.
Délután Schmitt ellátogat a Slovakia Tour kiállítás magyar pavilonjába és egy vadászati kiállításra, majd a Csemadok székházában a szlovákiai magyar kisebbség szervezeteinek képviselőivel találkozik.
Schmitt Pál a Pravda című független pozsonyi napilapban csütörtökön megjelent interjújában elmondta: szeretné arra biztatni őket, hogy kapcsolatukat az anyaországgal - amennyiben ez nem ellenkezik országuk előírásaival - erősítsék meg a magyar állampolgárság felvételével is.
Forrás: MTI
2011-01-20 11:39:55
Kodácz Csengele
Sült csokikrém
Egy finom édesség nemcsak csoki imádóknak!
Hozzávalók: 15 dkg étcsokoládé 4 dkg fehér csokoládé 15 dkg vaj 10 dkg cukor 4 dkg liszt 3 tojás Elkészítés: Vízgőz fölött összeolvasztjuk a csokit, a cukrot és a vajat.
Aztán a csokikrémhez hozzákeverjük a tojásokat, 3 dkg lisztet és egy pici sót.
Kis pudingformákat vajjal kikenünk és belisztezünk, majd mindegyiket félig töltjük a krémmel, aztán 5 percre berakjuk a mélyhűtőbe.
A megszilárdult csokirétegre néhány kocka fehér csokit teszünk, utána a formákat felöntjük a maradék krémmel, lefedjük alufóliával, és legalább 1 órára mélyhűtőbe tesszük (ha kicsi a mélyhűtő, elég a hűtőbe tenni).
Amikor kivesszük, azonnal a sütőbe rakjuk, és legalább negyed óráig sütjük 220 fokon.
Így a külseje finoman megsül, míg belül lágy marad.
Amikor elkészült az ínyencség, kiborítjuk a formából, és langyosan kínáljuk.
2011-01-20 12:27:19
Kutasi Roland
Véget ért a vásárhelyi közgyűlés: energiatakarékosságra is pályázik a város
A vásárhelyi közgyűlésen Mucsi László irodavezető számolt be a város energiatakaréskossági célokat szolgáló pályázatairól.
Az Erzsébet Kórház` A` épületének, a Németh László Gimnázium Árpád utcai telepének korszerűsítése során kicserélik a nyílászárókat, valamint a fűtési és a világítási rendszert, továbbá a vásárhelyi közvilágítás LED-es technológiára való átállításával komoly megtakarítást vár a város.
A Hódmezővásárhely Sportjáért Alapítvány bejegyzése még ebben a hónapban várható, amelyen át a társasági adóra kötelezettek az egyébként is kötelező befizetést a vásárhelyi egyesületek részére juttathatják el.
Antal István adócsoport vezető elmondta: 872 céget keresnek meg ebben az ügyben.
A szombati díszközgyűlést követően - ahol a Bessenyei Ferenc Művészeti Díj átadására is sor kerül -, február 7-én reggel nyolckor lesz a legközelebbi, rendes közgyűlés, amelynek fő napirendi pontja a 2011-es költségvetés elfogadása lesz.
Arnay Megosztom!
|
2011-01-20 12:31:51
Kodácz Csengele
Amiben mindenki részt vesz
Január 1-től változott a KRESZ, sokan közlekednek felelőtlenül, és kerékpároznak ittasan, vagy éppen a jeges úton.
A Rádió 7 Napraforgó című Magazinműsorában a közlekedésről beszélgettünk Molnár József rendőr főhadnaggyal, a Csongrád Megyei Rendőr-főkapitányság Balástya Autópálya alosztály vezetőjével, Torzsa Endre rendőr főhadnaggyal, a Hódmezővásárhelyi Rendőrkapitányság Közlekedésrendészeti osztályvezetőjével valamint Janecskó Erikával, a Sofőr Bt. vezetőjével.
A 7500 kg feletti járművek január 1-jétől nem előzhetnek a kétsávos gyorsforgalmi utakon.
A szigorítás mindenképpen hasznos véli Molnár József rendőr főhadnagy.
A Csongrád Megyei Rendőr-főkapitányság Balástya Autópálya alosztályának vezetője elmondta, a korlátozás 6-22 óra között van érvényben.
Véleménye szerint a forgalmat ez biztosan nem akadályoztatja, fontosabb, hogy általa csökkenhet a balesetek száma autópályákon.
Július 1-jétől fog hatályba lépni egy másik jogszabály, amelynek részletei még nem ismertek, azonban annyit lehet tudni, hogy növelnék a helyszínen kiszabható bírság mértékét.
Torzsa Endre rendőr főhadnagy szerint a legsúlyosabb járművezetők által elkövetett vétségnek még mindig a gyorshajtás, az ittas vezetés, a piros lámpán való áthajtás és a biztonsági öv nélküli vezetés számítanak.
Így elképzelhető, hogy ezek szankcionálásában várható szigorítás tette hozzá a Hódmezővásárhelyi Rendőrkapitányság Közlekedésrendészeti osztályvezetője.
A jövőben távoktatás keretében is el lehet sajátítani a KRESZ-t.
Janecskó Erika mindezt jó ötletnek tarja, azonban bizonyos szabályok értelmezésében mindenképpen szükséges az oktató jelenléte.
A Sofőr Bt. vezetője szerint a legnagyobb hiba, amit a forgalomban résztvevők elkövetnek, hogy nem figyelnek egymásra.
Javítanunk kell a közlekedési morálunkon tette hozzá.
Kodácz Csengele
2011-01-20 12:51:55
Kokovai Péter
Azt hitték, kábítószert lopnak, de ettől a portól nem repültek
Emberi hamvakat loptak kutyákéval egyetemben betörők az Egyesült Államokban egy nő lakásából, mert kábítószernek hitték a port.
Az eset Floridában, Silver Springs Shores városában történt.
A betörők hagyományos értékeket - ékszert és elektronikai berendezéseket is zsákmányoltak -, de emellett magukkal vitték urnástul a nő apjának hamvait, egy másik edényben pedig két dán dogjának földi maradványait.
Mint utólag kiderült, a tettesek tizenévesek, és szippantottak is a heroinnak vagy kokainnak hitt hamvakból.
A remélt kábulat azonban elmaradt, és az ifjak rájöttek, hogy valójában mit szívtak.
Felmerült bennük, hogy visszaadják a hamvakat, de aztán inkább megszabadultak tőlük - bedobták egy tóba -, mert attól tartottak, hogy ujjlenyomatokat hagyhatnak az urnákon.
Így is lebuktak, más betörések miatt kerültek rendőrkézre, de egy füst alatt urnás akciójukat is bevallották.
A rendőrség búváraival keresteti a tóban az urnákat, bennük a még esetlegesen megmaradt hamvakkal.
Forrás: MTI
2011-01-20 12:56:22
Juhász Éva
Nőtt a védekezésben érintett települések és a kitelepítettek száma is
2011-01-20 13:05:00
Juhász Éva
Gyalogos gázolás Kiskunmajsán
Súlyos sérüléseket szenvedett az a 71 éves kiskunmajsai férfit, akit elgázolt egy személyautó miután leszállt a buszról.
A buszról leszállva akart átkelni az úton egy idős férfi csütörtök reggel Kiskunmajsán, amikor egy autó elütötte.
A 71 éves helyi férfi busszal érkezett a településre, majd a Fő út 127 szám előtt leszállt a járműről és át akart kelni az út túloldalára, amikor egy balról érkező Volkswagen elgázolta.
A 68 éves sofőr későn vette észre az busz mögül kilépő férfit, és már hiába fékezett, az ütközést nem tudta elkerülni.
Az elgázolt idős férfi súlyos sérüléseket szenvedett, a mentők kórházba szállították.
A baleset körülményeit a Bács-Kiskun Megyei Rendőr- főkapitányság vizsgálja.forrás: webradio.hu
2011-01-20 13:20:00
Kokovai Péter
Salamon László: nincs szó teljes abortusztilalomról az új alkotmányban
2011-01-20 14:10:37
Juhász Éva
Hatalmas sikert aratott a Szegedi Kortárs Balett Kairóban
Zajos sikerrel öregbítette városa hírnevét a Szegedi Kortárs Balett: a táncművészek elsők között képviselték hazánkat külföldön, mint az Európai Unió soros elnökségét betöltő Magyarország kulturális értékeinek hírnökei.
A társulat a Kairói Operaház és a Kairói Magyar Kulturális Tanácsosi Hivatal közös meghívására utazott a tengeren túlra, ahol a fővárost követően Alexandriában is eltáncolták legnépszerűbb, Carmina Burana című, és legújabb, Testek filozófiája elnevezésű darabjukat.
Juronics Tamás koreográfiái a szegedi táncművészek előadásában lenyűgözték a nemzetközi nézősereget, akik között többek közt ott ült az egyiptomi magyar nagykövet és felesége, valamint a vendéglátó Tanácsosi Hivatal igazgatója, Zimonyi István, aki példátlan sikerként értékelte a Szegedi Kortárs Balett fellépését.
Az út során az együttes ellátogatott a gízai piramisokhoz, Szakkarába, megtekintették az Egyiptomi Múzeumot és részt vettek egy különleges szufi esten, ahol a kerengő dervisek táncát élvezhették.
A turnét kitüntetett figyelemmel kísérte az egyiptomi sajtó, a hónap legfontosabb kulturális eseményeként számon tartva a Szegedi Kortárs Balett kint tartózkodását.
Pataki András igazgató arról tájékoztatott, hogy társulata január 25-én Budapesten a Nemzeti Táncszínházban mutatja be Testek filozófiája című új előadását, majd a világhírű koreográfussal, Roberto Galvannal fog dolgozni, aki a napokban érkezik, hogy itt fejezze be harminc éves koreográfiai pályafutását, a Liszt-évad alkalmából, a nemzetközi hírű zeneszerző Dante szimfóniájára készült alkotásával.
Eközben Juronics Tamás művészeti vezető is újból bevonul a balett-terembe, ő argentin kollégájával párhuzamosan a Háry János próbáit kezdi, melyben a Szegedi Kortárs Balett táncosai is közreműködnek. forrás: Pataki Dorka PR manager
2011-01-20 14:18:12
Juhász Éva
Márciusig 1100 milliárd forint értékű pályázatot hirdet az NFM
2011-01-20 14:28:10
Molnár Attila
Az összeszólalkozást tett követte, épületet bontottak, gyújtottak és besurrantak.
Üzemanyag- és falopás miatt is nyomoznak a kisteleki rendőrök.
A részleteket meg is hallgathatja dr. Frank Antal őrnagy, kapitányságvezető beszámolójában.
Hangbejátszással
Eljárás indult ismeretlen tettes ellen, aki január 14-én a késő esti órákban Kistelek belterületén italozást követően egy korábbi sérelem okán szóváltásba került egy másik helyi lakossal, majd egyikük a vitapartnerét egy fa husánggal nagy erővel fejbe ütötte, amelynek következtében a sértett az elsődleges adatok szerint 8 napon belül gyógyuló sérülést szenvedett.
Egy kisteleki lakos feljelentést tett ismeretlen tettes ellen, aki január 14-éről 15-ére virradóra a feljelentő csengelei, egyébként lakatlan tanyáján álló marhakarám egy részét lebontotta, majd a bontásból származó 17 db 10 m hosszúságú, 500.000 ,- Ft értékű fúrószárat eltulajdonította.
A bűncselekmény elkövetésével további 50.000 ,- Ft rongálási kár is keletkezett.
Az elkövetéssel megalapozottan gyanúsítható személy kilétét megállapítottuk, őt gyanúsítottként kihallgattuk, az eltulajdonított fúrószárakat pedig lefoglaltuk.
Egy baksi szociális gondozó január 14-én kora délután jelezte a rendőrség felé, hogy az egyik helyi gondozott személyi vészjelző készülékkel jelzett a baksi központban.
A gondozó ezt követően megjelent helyszínen, ahol a gondozott közölte vele, hogy kettő ismeretlen személy arra hivatkozva, hogy csatornázó cég munkatársai, bementek a házába, majd őt és feleségét az udvarra kicsalták.
Kifelé menet a gondozott a ház bejárati ajtaját bezárta, majd felszólította az ismeretlen személyeket, hogy hagyják el az ingatlant.
A felszólításnak a két személy eleget tett.
Ekkor egy harmadik társuk, aki ismeretlen módon, észrevétlenül a lakóházba behatolt, a hálószoba ablakán, a szúnyoghálót átszakítva kiugrott, majd a három személy elmenekült.
Lopási kár nem keletkezett, a megrongált szúnyogháló mintegy 2.000 ,- Ft értékű volt.
Egy kisteleki lakos január 15-én bejelentést tett a Kistelek Rendőrkapitányságon, miszerint édesanyja házába aznap délelőtt egy ismeretlen személy behatolt, míg édesanyja a boltban volt.
A ház kapuját dolog elleni erőszak alkalmazásával kinyitotta, majd a ház melléképületében található kiskonyhába a bezárt állapotú ajtón, a zárban kívül hagyott kulcs használatával bejutott és onnan a kredencből egy női táskából eltulajdonított 300.000. -Ft készpénzt.
Eljárás indult ismeretlen tettes ügyében, aki január 12-én a reggeli órákban az M5 autópálya csengelei pihenőjében parkoló Renault Magnum típusú tehergépkocsi üzemanyagtartályából 400 liter gázolajat eltulajdonított.
Egy kisteleki lakos tett feljelentést ismeretlen tettes ellen, aki január 15-én délelőtt a feljelentő csengelei lakatlan tanyáját felgyújtotta és ezzel a sértettnek 300.000 ,- Ft kárt okozott.
A DALERD Zrt. képviseletében egy munkatársa tett feljelentést ismeretlen tettes ellen, aki január 1. és 17. közötti időben a társaság tulajdonában lévő, Pusztaszer külterületén található egyik erdőrészből mintegy 15 köbméternyi, kb. 200.000 ,- Ft értékű akácfát vágott ki és tulajdonított el.
2011-01-20 14:40:32
Juhász Éva
Elítélték csalás miatt a volt szentesi parókust
Csalás és más bűncselekmények miatt jogerősen négy év börtönbüntetéssel sújtotta csütörtökön a Szegedi Ítélőtábla a Magyar Ortodox Egyház Szentesi Egyházközségének egykori parókusát, aki jelenleg is szökésben van.
Az 1981-ben pappá szentelt Horeftosz Kristóf ellen 2000. október 31-én nyújtott be vádiratot az ügyészség, a vele szemben meghozott elsőfokú ítéleteket azonban kétszer is hatályon kívül helyezték.
A vádlott az eljárás során ismeretlen helyre távozott, 2003-ban adtak ki ellene elfogatóparancsot, ami eddig nem vezetett eredményre.
A vádlott 1998 decemberéig a szentesi Szent Miklós Magyar Ortodox Egyházközség parókusaként tevékenykedett.
Bár az egyházközség nem rendelkezett önálló jogi személyiséget igazoló hivatalos nyilvántartásba-vétellel és adószámmal, Horeftosz Kristóf 1994 és 1997 között egyházi tulajdonú ingatlanok felújítására és karbantartására különböző összegeket vett fel a művelődési tárcától.
A férfi 1991-ben létrehozta a Szent Miklós Alapítványt, 1993-ban pedig céget alapított.
A vádlott a vállalkozás és a civil szervezet könyvelését is rendkívül hiányosan vezette, s tetemes adóhiányt halmozott föl.
A vádlott a vállalkozása nevében különböző pénzintézetektől egyre nagyobb összegű kölcsönöket vett fel.
Hitelkérelme pozitív elbírálása érdekében a bankokhoz többször is valótlan könyvelési adatokat tartalmazó zárómérleget nyújtott be.
A hiteleket kezdetben határidőre visszafizette, később elmaradozott a törlesztéssel, és kötelezettségeinek csak újabb hitelek felvételével tudott eleget tenni.
A bíróság ítélete szerint a férfi az OTP Banktól, valamint a Szentesi Hitelszövetkezettől már abban a tudatban vett fel kölcsönt, hogy tisztában volt azzal, a pénzt nem fogja tudni visszafizetni.
Előfordult, hogy a vádlott az üzleti partnerei felé sem teljesítette fizetési kötelezettségeit.
Egy cégtől halasztott fizetéssel cukrot vásárolt, azt ismeretleneknek értékesítette, az áru ellenértékével mintegy 15 millió forinttal azonban adósa maradt a sértettnek.
Egy másik vállalkozástól homokot és bányakavicsot szerzett be, szintén halasztott fizetéssel, a számlákat ekkor sem egyenlítette ki, az építőanyag nagy részét a nyomozó hatóság azonban a vállalkozás telephelyén lefoglalta.
A férfi cége ellen 1998. december 18-án indult felszámolási eljárás, a vádlott ezt követően bár erre már nem lett volna joga értékesítette a vállalkozás két teherautóját, és meghosszabbított egy bérleti szerződést, ezzel részben meghiúsítva hitelezői anyagi követelését.
A táblabíróság a vádlottat hatrendbeli csalás, tizenötrendbeli adócsalás, egy rendbeli csődbűntett, ötrendbeli jogosulatlan gazdasági előny megszerzése és egyrendbeli hitelezési csalás bűntettében, valamint kétrendbeli számviteli fegyelem megsértése vétségében mondta ki bűnösnek.forrás: szegedma.hu
2011-01-20 14:43:57
Antal Sándor
Kidőlt egy ház fala Mindszenten
Mindszenten a Széchenyi utcában található vályogház utca felőli oldala dőlt ki szerda délután, amely Zsótér Károly polgármester és Becsei László tulajdonos szerint is a belvíznek köszönhető.
A házban nem laktak, így személyi sérülés nem történt.
Az ingatlant lakhatatlannak nyilvánították csütörtökön.
Hangbejátszásokkal és fotókkal!
Első megfontolásból szinte biztos, hogy a talaj, vízzel való telítettsége miatt megsüllyedt a tartófal és ez volt a kidőlés okozója, de természetesen majd a szakértői vélemény fogja ezt tisztázni kezdte beszélgetésünket Zsótér Károly, aki elárulta, hogy amint értesültek az esetről a műszaki csoport munkatársai, azonnal kivonultak a helyszínre és megvizsgálták az ügyet.
Az első vélemények szerint az is probléma, hogy nem volt aláfalazva a háznak.
Utólagosan ugyan aláfalaztak, egyfajta alapot hoztak létre, de nem minden fal alatt közölte a polgármester, aki elmondta, hogy a kidőlt falnak sem volt végig alapja, így a középső része az átázott talajba süllyedt, majd kidőlt.
Az önkormányzat jelenleg vizsgálja a helyzetet, hogy miként tudnak segíteni a tulajdonosnak.
Az üggyel kapcsolatosan megkerestük a ház tulajdonosát is, Becsei Lászlót, aki néhány hete vásárolta meg az ingatlant, melyen jelzálog van, és a napokban szerettek volna beköltözni, de előtte még néhány javítást végeztek volna a házon.
A tulajdonos elmondta, hogy csütörtökön lakhatatlanná nyilvánították a házát.
Most várom a biztosítót, de nem tudom mit fognak rá reagálni mondta el portálunknak Becsei, aki szerda délelőtt járt a háznál és semmi erre utaló jelet nem észlelt, majd 13 óra körül a szomszédok telefonáltak neki, hogy kidőlt az utcai front.
Az esetet azonnal jeleztem az áram és a gázszolgáltató munkatársainak is, akik lekötötték a gázcsövet, illetve levágták a villanyvezetéket, hogy ne legyenek további problémák tudtuk meg a tulajdonostól.
Az ingatlan udvarának végén egy önkormányzati telek található, amely olyan alacsony fekvésű, hogy a belvíz hatására közel 60-80 centiméter magasságban is áll rajta a víz.
Ezen a területen a belvízvédelmi készültség esetén, három alkalommal szivattyúztak a városüzemeltetési csoport munkatársai mondta Zsótér.
Zsótér Károly hozzátette: csütörtökön délelőtt a vásárhelyi közgyűlés is a belvízhelyzetről tárgyalt, ahol elhangzott, hogy a jelenlegi belvíz következményei csak ezután fognak meglátszódni.
Mindszenten sok alap nélküli vályogház van, melyek nagy veszélynek vannak kitéve, ugyanis hasonlóan a jelenlegi helyzethez elveszthetik a stabilitásukat és összedőlhetnek.
2011-01-20 15:04:11
Juhász Éva
Schmitt és Gasparovic nem ért egyet a kettős állampolgárságról
Ivan Gasparovic szerint Szlovákia teljes egészében támogatja a magyar EU- elnökség programját és prioritásait.
" A magyar elnökség kudarca Szlovákia kudarca is lenne, míg a magyar elnökség sikere Szlovákia sikere is lesz.
Teljes mértékben támogatjuk Magyarországot " - jelentette ki a szlovák államfő, miután tárgyalásokat folytatott Schmitt Pál magyar köztársasági elnökkel.
" A magyar EU-elnökség programjában egyetlen olyan pont sincs, amely ne érintené Szlovákiát " - jegyezte meg Schmitt, aki most első ízben tett hivatalos látogatást Szlovákiában.
A magyar és a szlovák államfő ugyanakkor beismerte: eltérő a véleményük a szlovákiai államnyelvtörvényről, és a kettős állampolgárságról.
Mindkét politikus fontosnak, nyitottnak és pragmatikusnak minősítette a tárgyalásokat.
" Nagyon remélem, hogy mai megbeszélésünk is hozzájárul ahhoz, hogy Szlovákia magyar anyanyelvű állampolgárai félelem nélkül élhessenek alapvető jogaikkal, s ne kapjanak büntetéseket anyanyelvük használatáért " - jelentette ki Schmitt Pál.
Ivan Gasparovic szerint nem jó, hogy a magyar kettős állampolgárság révén közjogi kapcsolat jönne létre Magyarország és a szlovákiai magyarok között, akik így a jövőben egy esetleges válsághelyzetben súlyos dilemma elé kerülhetnének.
" Magánvéleményem, hogy a legjobb megoldás az lenne, ha mindkét törvénymódosítást hatályon kívül helyeznék " - mondta Gasparovic.
Schmitt sajnálatosnak nevezte, hogy Szlovákia ellenzi a magyarok kettős állampolgárságát.
Megjegyezte: Magyarországnak hét szomszédja van.
Hattal a kettős állampolgárság ügyében nincs probléma, s azt egyedül Szlovákia ellenzi.
Időelőttinek nevezte Schmitt azt a kérdést, jár -e választójog is a magyar állampolgárságot szerző külföldi magyaroknak.
" Erről csak az új alkotmány megszületése után lesz döntés " - mondta.
A politikusok szerint a magyar-szlovák kapcsolatok mintegy 90 százaléka rendben van, s a kölcsönös áruforgalom értéke elérte az évi 4,5 milliárd eurót.
Fontos esemény lesz, hogy a jövő héten megállapodást ír alá a magyar és a szlovák miniszterelnök a két ország gázvezetékének összekötéséről - hangzott el a sajtótájékoztatón.
A médiatörvénnyel kapcsolatban a magyar államfő ismételten leszögezte: a jogszabály EU-konform, azért is írta alá, a jogszabály kritikája pedig megalapozatlan. forrás: MTI
2011-01-20 15:15:40
Antal Sándor
Főtáblán a kosaras fiatalok
A decemberi első forduló után pénteken és szombaton Vásárhelyre érkezik az Országos Junior Kosárlabda Bajnokság második fordulója, melyen a Kosársuli fiataljai is érdekeltek.
Országos Junior Bajnokság országos főtábla 2. forduló Hódmezővásárhely: péntek 15.00: " Balogh Imsi " Csarnok: Kiss Lenke KS- Jászberényi KSE Hódtói Sportcsarnok: Tiszaújvárosi KK - Vásárhelyi KS péntek 19.00: " Balogh Imsi " Csarnok: Tiszaújvárosi KK - Jászberényi KSE Hódtói Sportcsarnok: Vásárhelyi KS - Kiss Lenke KS (Budapest) szombat 9.30: " Balogh Imsi " Csarnok: Kiss Lenke KS- Tiszaújvárosi KK 11.15 " Balogh Imsi " Csarnok: Jászberényi KSE - Vásárhelyi KS p> Megosztom!
|
2011-01-20 15:19:41
Juhász Éva
Két öcsödi férfit letartóztattak az eltűnt kunszentmártoni fiú ügyében
Két öcsödi férfit előzetes letartóztatásba helyeztek a tavaly ősszel eltűnt kunszentmártoni fiú ügyében indított nyomozás során - közölte a rendőrség csütörtökön.
Egy 17 éves kunszentmártoni fiatal eltűnését még 2010 októberében jelentették be a helyi rendőrkapitányságon, és ott közigazgatási eljárás keretében kezdték meg az ügy vizsgálatát - emlékeztetett a Szolnok megyei rendőr-főkapitányság sajtószóvivője.
Szabó Zita őrnagy tájékoztatása szerint az eljárás alatt begyűjtött információkat elemezve felvetődött a gyanú, hogy a fiatalember bűncselekmény áldozata lett.
Ezért a megyei rendőr-főkapitányság bűnügyi osztálya emberölés miatt indított nyomozást.
A nyomozati cselekmények és az elsődleges szakértői vélemények tovább erősítették a gyanút.forrás: MTI
2011-01-20 16:00:55
Juhász Éva
Szijjártó: Orbán megvédte Magyarországot
Orbán Viktor az Európai Parlamentben (EP) megvédte Magyarországot, és kiállt a magyarok demokratikus elkötelezettsége mellett - mondta Szijjártó Péter sajtótájékoztatón, hozzátéve: ez az, amiért " a szocialistákat eszi a frász ".
A miniszterelnök szóvivője szerint az EP szerdai plenáris ülésén lelepleződött: a médiatörvény ügyében pártalapú támadásról van szó.
Úgy vélte: az európai baloldalon nem tudják megemészteni, hogy a magyar emberek kétharmados felhatalmazást adtak egy jobbközépen álló politikai erőnek.
Szijjártó ugyanakkor " óriási sikerként " értékelte, hogy az EP minden frakciója támogatásáról biztosította a magyar elnökségi programot, amely mögött így európai egység alakult ki.forrás: MTI
2011-01-20 16:09:49
Juhász Éva
Alelnöki látogatás Hódmezővásárhelyen
Csampa Zsolt országgyűlési képviselő, az Országgyűlés Honvédelmi és Rendészeti Bizottságának alelnöke tett látogatást Hódmezővásárhelyen, a Zrínyi Miklós laktanyában.
Dr. Böröndi Gábor dandártábornok, a MH 5.
Bocskai István Lövészdandár parancsnoka fogadta az alelnököt, majd parancsnoki tájékoztatójában ismertette a lövészdandár szervezeti felépítését, az alakulat elmúlt évi feladatait és a 2011-re betervezett feladatokat.
Kötetlen beszélgetés követte a jelentést, a Hódmezővásárhelyen települő zászlóalj-szintű alegységek parancsnokai és részlegvezetői részvételével.
Itt tájékoztatták a helyőrség működéséről, tapasztalatokról, problémákról.
Eközben az alakuló téren felsorakoztak azon technikai eszközök, amelyet a lövész és műszaki alegységek alkalmaznak.
A képviselő megtekintette a harc- és gépjárműveket, majd az ebéd előtti laktanyabejáráson tájékozódott a katonák élet- és munkafeltételeiről, végigtekintve a parancsnoki és legénységi épületeket.
Az alelnök megnézte a helyőrség történetét bemutató csapatmúzeumot és a könyvtárat, majd a látogatás végén a 2005-ben átadott, a XXI. századi körülményeknek megfelelő új nőtlenszállót.
Csampa Zsolt megelégedéssel szólt a látottakról megköszönte a személyi állomány munkáját és támogatásáról biztosította az alakulat vezetését.
Kovács István szds. mb. kommunikációs tiszt Fotó: Medgyesi Arnold
2011-01-20 16:18:57
Juhász Éva
Ha az időjárás nem szól közbe, rekord részvétel lesz Újhartyánban
Amennyiben az időjárás nem szól közbe, több mint 40 fogathajtó részvételére lehet számítani Újhartyánban a fedett pályás Gyémánt Kupa II. fordulójában - tudtuk meg Hölle Jánostól, a rendezvény házigazdájától.
A házigazda elmondta, hogy 6 kategóriában rendezik meg - a Gyémánt Lovaspark és a vecsési Dobrovitz Lovasfarm közösen - ezúttal a Gyémánt Kupa II. fordulójának versenyét, melynek délelőtti fordulója délelőtt 10.00 órakor kezdődik, míg a délutáni döntőre 13.30 órakor kerül sor az Újhartyán Gyémánt Lovaspark fedett lovardájában.
Fülöpné Mátyus Zsuzsanna, a póni fogathajtók szövetségi kapitánya a 2011-es felkészülés menetéről és az év fő hazai és nemzetközi póni fogathajtó versenyeiről - a póni fogathajtó vilkágbajnokságról - tart keret értekezletet a helyszínen az ebéd szünetben vagy a versenyt követően.
Néhány érdekesség a II. forduló előtt: - Tud e a hétvégén triplázni Hölle Martin, aki az I. fordulóban nyert a póni 1-es-, 2-es- és 4-es kategóriában?
Utóbbiban nem lesz könnyű a helyzete, hisz indul a Hollandiában a Ijsbrand Chardon világbajnoknál dolgozó ifj. Dobrovitz József.
- A siófoki Kovács Zsófia megtudja -e ismételni az I. fordulóban nyújtott kiváló hajtásait, amikor a póni 2-eseknél második lett, míg a 2-es fogathajtóknál mindkét pályán nyert?
- Ki lesz a II. forduló legfiatalabbja és korelnöke?
Baranyai Antal
2011-01-20 16:22:40
Juhász Éva
A több évtizedes munkát ismerték el
A szentesi Dr. Bugyi István Kórház reorganizációs programjának egyik kiemelt pontja az intézmény munkatársainak erkölcsi és anyagi elismerése.
Ennek szellemiségében időről időre elismerik a több évtizede az egészségügyben szolgálatot teljesítő munkatársak eddigi tevékenységét, melyre ünnepélyes keretek között, főorvosi értekezleten került sor, 2011. január 20-án.
Szintén itt köszöntötték a sikeresen szakvizsgázott orvosokat.
40 éves jubileumi elismerésben részesült Kovács Józsefné, aki a Dr. Bugyi István Kórházban dolgozik 1971. január 1-től.
Pályafutását segédápolóként kezdte el a sebészeti osztályon, 1977-ben felnőtt szakápolói képesítést szerzett.
1983-ban érettségizett.
1980-ban az ápolói munkát műtői tevékenységre váltotta, 1989-ben műtős szakasszisztensi képesítést szerzett.
Több évig volt a sebészeti osztályvezető műtősnője.
Munkáját mindig lelkiismeretesen, odaadóan végezte.
Jelenleg az urológiai osztályon dolgozik.
25 éves jubileumi elismerésben részesült Túriné Tyukász Éva, aki 1991-ben szerzett általános ápoló, általános asszisztens szakképesítést.
1994-ben gyermekápoló, majd 1998-ban műtős szakasszisztensi képesítést szerzett.
Intézményünknél jelenleg 2009. április 1-től dolgozik, ezt megelőzően már 19 évig volt intézményünk munkatársa, több területen.
Sikeres szakvizsgát tett: Héjja Annamária, aki 2004-ben végzett a Szegedi Tudományegyetem angol nyelv és irodalom szakán bölcsészként, majd 2005-ben ugyanebben az intézményben pszichológus (személyiség- és klinikai) képesítést szerzett.
A Dr. Bugyi István Kórházban 2005. szeptember 1-től dolgozik pszichológusként.
Ellátja az intézmény területén megforduló betegek pszichológiai vizsgálatát konzíliumi kérés alapján.
Segíti a gondozottak fejlődését, szocializációját, testi-lelki, szellemi jólétüket.
2006-ban beiratkozott a Pécsi Tudományegyetem Bölcsészettudományi Kar Klinikai és mentálhigiéniai gyermek- és ifjúsági pszichológus szakképzésére, ahol 2010. novemberében szakpszichológus képesítést szerzett.
Dr. Irsai Ákos, aki 2003. szeptemberében végzett az Orvostudományi Egyetem Általános orvos szakán.
Az egyetem elvégzése után a Szegedi Tudományegyetemen, majd a Szegedi II-es Kórházban dolgozott.
Tanulmányai idején az Országos Mentőszolgálatnál vállalt munkát szakmai tudása, ismeretei gyarapítása érdekében.
A szentesi kórházban 2006. szeptember 1-től az Anaesthesiológia-Intenzív osztályon dolgozik szakorvos-jelölt munkakörben.
Feladatát mindig lelkiismeretesen, odaadóan végzi.
Szükség esetén besegít a Sürgősségi Betegellátó Osztályon.
2010. novemberében Aneszteziológia- intenzív terápia szakorvos szakképesítést szerzett. forrás: Dr. Bugyi István Kórház
2011-01-20 16:44:42
Juhász Éva
Korrigált a forint, az euró árfolyama 274 forint közelében
2011-01-20 16:56:09
Olasz Monika
Jó szakmunkával a munkaerőpiacra
Nyílt napot tartottak a HISZK Kalmár Zsigmond Tagintézményében január 20-án, csütörtökön délután.
Az érdeklődő nyolcadik osztályos tanulók és szüleik egy rövid tájékoztató után gyakorlati bemutatón vehettek részt, valamint kipróbálhatták az adott szakmacsoportra jellemző főbb fogásokat.
A vendégek fogadását és Nagy Norbert, a HISZK Kalmár Zsigmond Tagintézmény szakmai igazgatóhelyettesének tájékoztatóját követően az intézmény diákjai a vendégeket különböző helyszínekre kísérték, érdeklődési körnek megfelelően.
A bemutatók a főbb szakmacsoportokra irányultak, így az építészetre, a gépészetre, a faiparra, a kerámiára, a könnyűiparra, illetve az egyéb szolgáltatások szakmacsoportra.
A legnagyobb sikert az asztalosműhely aratta.
Nagy Norbert elmondta: az a legfontosabb, hogy legyen lehetőség a hiány-szakképesítésekben beiskolázásra, mert ezek azok a szakmák melyekre a legnagyobb igény van a gazdaságban.
Ezen kívül fontosnak tartják, hogy ezekben a szakmákban megfelelő munkaerőt tudjanak kibocsátani.
A nyolcadik osztályos diákok választhatnak karosszérialakatos, gépi forgácsoló, hegesztő, szerszámkészítő és villanyszerelő szakmák, valamint a nyílt napon is népszerű asztalos és fodrász képzések között.
Az intézményben fontosnak tartják a hagyományok ápolását különös tekintettel a kerámiaiparra.
A művészetet kedvelő fiatalok jelentkezhetnek divat és stílustervező, kerámiakészítő vagy porcelánfestő és tervezőasszisztens szakra.
A szakmai igazgatóhelyettes hangsúlyozta: egyre nagyobb hangsúlyt fektetnek a gyakorlati oktatásra.
Mivel jó kapcsolatot tartanak fenn külső cégekkel és vállalkozókkal, így elég széles körben ki tudják közvetíteni a tanulókat, így a fiataloknak alkalmuk adódik a mindennapi életben használatos tudást elsajátítani.
Varga Zsoltot az asztalos szakma érdekli, annak ellenére, hogy a családjában senki sem foglalkozik ezzel a szakmával.
Kardos Lúcia édesanyjával érkezett a rendezvényre, és elárulta: fodrász szeretne lenni már óvodás kora óta.
2011-01-20 16:59:24
Juhász Éva
Fontos feladat bekapcsolni a fiatalokat a politikai kultúrába
A fiatalok, a fiatalok érdekképviselete és az értékek megfogalmazása a 21. századi Magyarországon ezek a témák voltak a fő irányvonalai a csütörtök délelőtt Szegeden tartott Hagyomány és Modernitás című konferenciának, melyen - dr. Zakar Pétertől, a Csongrád Megyei Közgyűlés alelnökétől megtudtuk, hogy - négy előadás hangzott el.
A délelőtt során előadást tartott Fiatalok politikai érdekképviselete a 21. században címmel dr. Rétvári Bence, a Közigazgatási és Igazságügyi Minisztérium államtitkára, a családpolitikai aktualitásokról Fülöp Attila, a Nemzeti Erőforrás Minisztérium kabinetfőnöke szólt, Miklós Péter, a Bálint Sándor Szellemi Örökségéért Alapítvány kuratóriumi elnöke a harmadik évezred az értékőrzés és az európai kultúra kapcsán adott elő, míg Jancsák Csaba ifjúságszociológus pedig az ifjúság értékvilágának változásáról beszélt.
Az előadók egyetértettek abban, hogy a fiatalok politikai aktivitásának növelése összefügg azzal, hogy a politika maga is nagyobb mértékben érdeklődjön a fiatalok problémái iránt összegezte a konferenciát dr. Zakar Péter.
Több felvetés hangzott el arról, hogy Nyugat- Európában az egyetemeken aktív és érdekes vitasorozatokat tartanak, ám nálunk a szabályozás elsősorban a szokásjog alapján a politikát kizárja az egyetemekről.
Dr. Rétvári Bence előadása alapján arra jutottak, át kell gondolni, hogy a fiataloknak a politikai életbe való bekapcsolása, a vitakultúrának a fejlesztése nagyon fontos feladat fejtette ki az alelnök.
A családpolitika vonatkozásában a legtöbb hozzászóló és az előadó is úgy látta, hogy a politikán belül a családpolitika egy viszonylag új terület, hiszen néhány száz évvel ezelőtt ilyen nem volt.
A családok elvárása az állammal szemben azóta megnövekedett, a jelenlegi kormány a családi adókedvezmény bevezetésével és a többi intézkedésével próbál megfelelni ezeknek a kihívásoknak fejtette ki az alelnök, hozzátette: a családpolitikát a családok és a civilek tudják befolyásolni.
Az európai identitás és a nemzeti identitás kapcsolatát is elemezték arra jutva: egy befogadó kultúrpolitika, nemzetkoncepció Magyarországon mindig sikeres volt az ország számára.
Az alelnök arról is beszámolt, hogy a fiatalok értékek iránti megbecsüléséről is szóltak a konferencián.
A szociológiai kutatások azt mutatják, hogy az ezredforduló környékétől megfigyelhető a tradicionális értékek felértékelődése.
Megosztom!
|
2011-01-20 17:17:29
Juhász Éva
Kidolgozzák a tömegrendezvényeket érintő új jogszabályokat
2011-01-20 17:28:27
Kokovai Péter
Frere Jacques, frere Jacques, keljen fel!
A francia kultúrát dalok, versek és rövid jelenetek segítségével hozták el a vásárhelyi diákok a közönségnek január 20-án délután a HISZK Corvin Mátyás Tagintézmény aulájába.
A megjelenteket Farkas Zsuzsanna, a Francia Délutánnak helyet adó iskola igazgatónője köszöntötte.
Elmondta, hogy az ötlet dr. Nagyné Bánfi Judittól, a HISZK főigazgatójától származik, és Hódmezővásárhely francia nyelvet tanuló diákjainak szeretnének alkalmat teremteni a bemutatkozásra és a találkozásra.
A műsorban felléptek a Klauzál Gábor Általános Iskola és Óvoda, a Németh László Gimnázium és Általános Iskola, a Bethlen Gábor Református Gimnázium a HISZK Kalmár Zsigmond Tagintézmény és a HISZK Corvin Mátyás tagintézmény tanulói.
Így a repertoárba gyerekdalok éppúgy bekerültek, mint Jacques Prévert, Charles Baudelaire és Victor Hugo költeményei.
A` gall` költők művei mellett a vásárhelyi költőnő, Kenéz Heka Etelka több verse is elhangzott francia nyelven.
A délután animátora Sylvain Grille anyanyelvi oktató (aki valamennyi iskolában tanít), valamint Miklós Péterné, a Corvin Mátyás Tagintézmény francia tanára volt.
A tanulók felkészítésében a város valamennyi francia szakos tanára részt vett, név szerint: Bánfi Mariann (Németh László Gimnázium és Általános Iskola), Gabnai Jánosné (Klauzál Gábor Általános Iskola és Óvoda), Lőkösné Nagy Sarolta (Kalmár Zsigmond Tagintézmény), Kisné Kun Márta, Szilágyi Kata, Dr. Radicsné Ruzsa Ilona (Bethlen Gábor Református Gimnázium).
A fellépő diákokat a budapesti Francia Intézet értékes könyvekkel, a közönség pedig tapssal jutalmazta.
Kokovai Péter
2011-01-20 17:35:00
Juhász Éva
Ítéletet hirdettek a kamionokat fosztogató csoport ügyében
Fegyházra, illetve börtönbüntetésre ítélte az első fokon eljáró Csongrád Megyei Bíróság csütörtökön azt a nyolc embert, akik a vád szerint bűnszervezet tagjaiként televíziókat szállító kamionokat pakoltak ki a sofőrök beszervezésével, majd az árut értékesítették.
A vádlottakat folytatólagosan, társtettesként elkövetett orgazdaságért, illetve társtettesként elkövetett lopásért ítélték el, volt, akit a hatóság félrevezetésében vagy magánokirat-hamisításban találtak bűnösnek.
A Joó Attila vezette bírói tanács négy vádlott esetében találta bizonyítottnak a bűnszervezetben való elkövetést, ezért őket 5 év 6 hónaptól 7 év 6 hónapig terjedő fegyházbüntetésre, ezen túlmenően 5 és 20 millió forint közötti pénzbüntetésre ítélte.
A többiek 3 év és 4 év 6 hónap közötti börtönbüntetést kaptak, esetükben a pénzbüntetés összege 1-12 millió forint.
A büntetésbe az előzetes letartóztatásban eltöltött időt beszámítják.
Az ítélet ellen az ügyvédek fellebbezést nyújtottak be, míg az ügyész három nap gondolkodási időt kért, emellett indítványozta az összes vádlott előzetes letartóztatását.
Ezt három vádlott esetében elutasította a bíróság, három másik vádlottnak pedig elrendelte a házi őrizetét.
Két vádlott jelenleg is előzetesben van.
A vád szerint az elsőrendű vádlott összehangoltan működő csoportot hozott létre, hogy műszaki cikkeket, elsősorban televíziós készülékeket szállító kamionok vezetőit rábírják arra: az áruval teli járművet Magyarországon átadják nekik.
Ők az árut elszállították, majd a kamiont üresen visszaadták a sofőröknek, akik azzal indultak külföldre, majd ott néhány nap múlva bejelentették, hogy a járművet az áruval együtt ellopták.
A sofőrök együttműködésükért 10 millió forintot kaptak, kivéve az utolsó esetet, azért a szállítmányért 6 millió forint járt.
Az elsőrendű vádlott a műszaki cikkeket vádlott-társain keresztül értékesítette, a bolti ár feléért.
Az utolsó akciót 2007. november 30-án hajtották végre, a nyomozóhatóság akkor tetten érte az orgazdákat és elfogta egy kamion vezetőjét.
Az akkori szállítmány értéke mintegy 58 millió forint volt.forrás: szegedma.hu
2011-01-20 17:50:00
Juhász Éva
Piacot hozhat a magyar gazdáknak a dioxinbotrány
A magyar gazdáknak piacot hozhat a németországi dioxinbotrány - hívta fel a figyelmet Font Sándor, a mezőgazdasági bizottság elnöke.
Elmondta: február 28-áig az élelmiszer-behozatalra korlátozásokat rendelt el a minisztérium, a Németországból származó szállítmányokat az érkezés előtt két nappal be kell jelenteni a hatóságoknak.
A Németországból érkező húsok és húskészítmények fokozott ellenőrzésével lakossági igényt elégített ki a vidékfejlesztési miniszter - hangsúlyozta Font Sándor, a parlament mezőgazdasági bizottságának elnöke.
` Az intézkedés nem ellentétes az unió szabad kereskedési szabályaival.
A rendelkezés időszaki, első változatban várhatóan február 28-ig lesz hatályos` magyarázta.
Font Sándor arra is felhívta a figyelmet, hogy az emberek akkor vannak a legnagyobb biztonságban, ha magyar élelmiszert fogyasztanak.
` Németország nagy bajba került, közel ötezer állattartó helyet zártak be a botrány következtében, és valószínű, hogy a piacon ennek következtében hiány keletkezik` fogalmazott a képviselő, azt javasolva a magyar hústermelőknek, hogy a német piacon támadt űrt töltsék be biztonságos, egészséges termékeikkel.forrás: mr1.hu
2011-01-20 18:15:54
Juhász Éva
Az ENSZ szerint 2010 volt az eddigi legmelegebb év
A elmúlt év volt az eddigi mérések alapján a legmelegebb az ENSZ Meteorológiai Világszervezetének (WMO) adatai szerint.
A szervezet csütörtökön Genfben jelentette be, hogy a mérések kezdete óta nem volt 2010-nél melegebb év.
Michel Jarraud, a WMO főtitkára elmondta, az 1854 óta tartó vizsgálatok ideje alatt a történelem tíz legmelegebb évét mind 1998 óta mérték - ez utal a Föld fokozatos felmelegedésére.
A WMO szerint 2010 decemberében a Jeges-tengerben lévő jégtakaró nagysága olyan erősen zsugorodott, mint korábban soha.
A világszerte mért átlaghőmérséklet 0,53 Celsius-fokkal az 1961 és 1990 között mért középérték fölé kúszott.
Az elmúlt évhez hasonlóan 2005 és 1998 is rekordhőmérsékletű évnek számított.
2010-ben 2005-höz képest 0,01 Celsius fokkal, 1998-hoz képest pedig 0,02 Celsius fokkal volt magasabb az átlaghőmérséklet.
A WMO szerint ezek a minimális különbségek a mérések hibahatárát figyelembe véve elhanyagolhatóak.
A WMO számításai a Brit Meteorológiai Intézet, az Éghajlati Adatok Amerikai Központja (NCDC) és a NASA adataira épülnek.
Az NCDC 1880 óta jegyzi az adatokat, a kutatók szerint méréseik cáfolják, hogy 2005-tel véget ért volna a globális felmelegedés és számításaik alapján 2005 és 2010 együtt tartják az eddigi globális hőmérsékleti rekordot.
A szárazföldi mérőállomások szerint tavaly volt a legmelegebb, a tengerek hőmérséklete viszont csak a harmadik legnagyobb volt az eddig mért rekordok szerint.forrás és teljes cikk: MTI
2011-01-20 18:27:37
Juhász Éva
Urbán György a Nemzeti Közlekedési Hatóság új elnöke
Fellegi Tamás nemzeti fejlesztési miniszter 2011. január 17-i hatállyal Urbán Györgyöt nevezte ki a Nemzeti Közlekedési Hatóság elnökévé.
A tárcavezető az új elnököt csütörtökön mutatta be a Hatóság munkatársainak.
Urbán György jelentős szakirányú közigazgatási tapasztalattal rendelkezik, harminc éven át dolgozott különböző vezető beosztásokban a Belügyminisztériumban, a Miniszterelnöki Hivatalnál és intézményeiknél.
E feladatköreiben alaposan és visszatérő módon foglalkozott közlekedési igazgatási és közlekedési hatósági eljárási kérdésekkel, e területek korszerűsítésével is.
Fellegi Tamás megköszönte az elnöki posztról távozó dr. Sárdi Erikának, hogy irányítása alatt elkezdődött az NKH teljes megújítása.
A Hatóság területi egységeinek megyei kormányhivatalokba szervezése új kihívásokat jelent, az eddigiektől eltérő megközelítést igényel.
A korábbi elnök a továbbiakban általános elnökhelyettesként vesz részt az NKH irányításában.
A szaktárca a szakhatósági munka tekintélyének megerősítését, az ügyfélbarát, szolgáltatáselvű működés feltételeinek megteremtését várja el az új elnöktől.
Az NKH leginkább a hatósági eljárások egyszerűsítésében, egy új típusú ügyintézés bevezetésével, az informatika ágazati hasznosításában és a közlekedési ismeretek készség szintű elsajátításának fejlesztésében támogathatja hatékonyan a kormányzati célokat.
Nemzeti Fejlesztési Minisztérium Kommunikációs Főosztály
2011-01-20 18:56:24
Juhász Éva
Elhunyt László György aranytollas újságíró
Életének 80. évében a múlt héten elhunyt László György aranytollas és Táncsics Mihály-díjas újságíró.
László György 1961-től 1994-ig dolgozott a Magyar Rádióban, ahol a Szórakoztató és Sport Főosztály vezetője, főszerkesztője volt.
Hosszú éveken át a Magyar Rádió olimpiai közvetítéseinek koordinátora volt.
Sok egész napos, élő adás, szórakoztató műsor szervezése, irányítása fűződik a nevéhez.
Nemrég jelent meg 39 történet az emberről című könyve, ebben megmutatja az embert, akire egyre nagyobb szükség van a világban.
Temetését szűk családi körben tartják meg. forrás: mr1.hu
2011-01-20 19:32:56
Molnár Attila
Változó a félévi, a hétvégén felvételi
Még egy-egy diák eredményei is változóak az év során, de érdemes a háttérre is odafigyelni mondta el Faragó Klára.
Közben a 12. osztály már készül a szalagtűzőre, megint mások pedig a hétvégi központi felvételire.
Az elmúlt héten zárták le a féléves jegyeket.
Lehetne statisztikázni, de az sok mindent elfed fogalmazott a Társégi Közös Igazgatású Közoktatási Intézmény, és annak Árpád Fejedelem Gimnázium, Gazdasági és Informatikai Szakközépiskola tagintézményének igazgatója.
Az félévi érdemjegyek kialakításánál szokták kérni a diákok önértékelését is, és az rendszerint helyénvaló szokott lenni mondta Faragó Klára.
Ilyenkor persze a kollégák nem csak azt nézik, hogy ki hogy teljesített, hanem egy azt is vizsgálják, hogy a diák képességeihez viszonyítva milyen eredményt mutatott fel.
Arra is oda kell figyelni, hogy természetesen bármi történhet a családban, tehát nem mindig, de időnként a hátteret is mérlegelni kell.
22-én, szombaton rendezik meg Kisteleken is a gimnáziumban a központi írásbeli felvételi vizsgát, melyre mintegy 120 diákot várnak.
A vizsgáról az igazgató elmondta, hogy sem a feladatok összetételében, sem a kiértékelésben semmilyen szabadság nincs, így tehát nincs jelentősége, hogy azt éppen hol írják meg.
Fél tízre várják a vizsgázókat, 10 órától indul a 45 perces anyanyelvi vizsga, 15 perc szünettel később, 11 órakor pedig a matematika, szintén 45 percben.
A 10-10 feladatra, melyekkel alapvető készségeket, képességeket is felmérnek, 50-50 pont kapható.
Hozzátette: a vizsgára körzőt, vonalzót és tollat kell hozni.
Az iskola tizenkettedikesei pedig hétfőnként és szerdánként készülnek a február 18-i szalagtűző bálra.
Idén is a Spotcsarnokban és a Rendezvényházban kerül sor a jeles eseményre, melyre a tizenegyedikesek is nagyon készülnek.
Faragó Klára elárulta, hogy ő szándékosan nem nézte meg, hogy milyen táncokkal készülnek a végzősök, mert most szeretné, ha meglepetés lenne számára is.
Egyébként a táncokat a Pro-Art közreműködésével, Zsom Olivér és Vozár Boglárka tanítja be.
Kiemelte: azt nagyon pozitívnak tartja, hogy tavaly újításként már komoly produkcióval léptek fel a mostani végzősök, és ez úgy látszik hagyomány lesz.
2011-01-20 19:40:25
promenad.hu
Téli Esték a gazdasági egyesületnél
A Téli Esték előadássorozat első alkalmát tartotta a Hódmezővásárhelyi Gazdasagi Egyesület csütörtökön este, hat órai kezdettel Vásárhelyen tájékoztatta portálunkat Benkő Zsolt a gazdasági egyesület elnöke.
Benkő Zsolt elmondta, hogy a Téli Esték rendezvénysorozatot már évek óta megrendezi a gazdasági egyesület.
Az esemény révén 5-6 héten keresztül szervezik meg a gazdák tájékoztatását, az előadókat főként az egyesület növényvédelmi- és növénytermesztési szakosztálya hívja meg.
Így a gazdák jobbára a vetőmagtermesztés és növényvédelem terén kapnak tájékoztatást az aktualitásokról.
Benkő Zsolt kiemelte, a gazdasági egyesület célkitűzése, hogy az előadások által a gazdálkodók olyan információkhoz jussanak, melyek által növekedhet gazdálkodásuk eredményessége, illetve a károk csökkentése utalt a belvíz helyzetre.
Az elnök elmondta, az előadások január 20. és február 17. között minden héten csütörtökön délután hat és nyolc között kerülnek megrendezésre, hetente két cég előadójának meghívásával.
2011-01-20 19:42:08
Olasz Monika
A leendő gimnazisták találkoztak
A középiskolai jelentkezések előtt tartottak tájékoztatót január 20-án, csütörtökön Hódmezővásárhelyen, a Németh László Gimnázium és Általános Iskolában.
Az érdeklődő szülők és diákok olyan hasznos információk birtokába jutottak, mint a jelentkezés módja vagy az intézmény képzési szerkezete.
A megjelenteket Árva László, az intézmény igazgatója köszöntötte, majd bemutatta az iskola struktúráját, képzési szerkezetét.
Az igazgató hangsúlyozta: a legfontosabb annak a kérdésnek a tisztázása, hogy a gimnáziumi képzésnek mi lehet a célja, és a feladata.
Nem más, mint a felsőoktatásra való felkészítés.
A tanulmányok mellett az is fontos, hogy az iskola milyen egyéb lehetőségeket biztosít a diákok számára mondta Árva László.
A Németh László Gimnázium és Általános Iskolában a jövő tanévtől is három gimnáziumi osztály indul.
Két hat évfolyamos és egy négy évfolyamos.
A két hat évfolyamos osztály közül az egyik kéttannyelvű osztály, mely 9. tagozattól válik képzési szerkezetében külön, hiszen ekkor egy nyelvi előkészítő évfolyammal folytatják a tanulmányaikat, és 13. év végén érettségiznek.
A másik osztály egy emelt óraszámú nyelvi tagozat, német és angol nyelvből.
A négy évfolyamos osztálynak is ilyen a képzési szerkezete, csak ők 9. osztályban kezdik meg a tanulmányaikat.
Az intézményben nem tartanak felvételi vizsgát, az általános iskolai eredményeket veszik figyelembe, a 6. osztályosok esetében a 4. és 5. osztály év végi, valamint 6. osztály félévi, míg a 8. osztályosoknál a felső tagozatos eredményeket az alapvető tantárgyakból, mint a magyar, a matematika, a történelem és az idegennyelv, illetve a négy évfolyamos képzés esetében a közismereti tárgyakból tudtuk meg Árva Lászlótól, a Németh László Gimnázium és Általános Iskola igazgatójától.
A jelenlévők közül többen az idegennyelvi képzések és az oktatás színvonala miatt választják az intézményt.
Varga Fanni jelenleg is a Németh László Gimnázium és Általános Iskola tanulója.
Fanni úgy döntött: beadja jelentkezését a hat évfolyamos képzésre.
Elárulta: a színészettel szeretne foglalkozni a jövőben.
Olasz Mónika
2011-01-20 20:18:33
Antal Sándor
Létszámcsökkentés a mindszenti hivatalban
Öt, tíz százalékos létszámleépítést irányzott elő a mindszenti grémium a Polgármesteri Hivatal elé, így dr. Megyeri Szilvia jegyző szükségesnek találta, hogy átszervezze az önkormányzat munkaszervezetét.
Hangbejátszással!
Jelenleg 51 fő dolgozik a mindszenti Polgármesteri Hivatalban, ahol 3-4 fős létszámcsökkentéssel kell számolniuk a munkatársaknak.
Át kell alakítani az önkormányzat munkaszervezetét, hogy csökkentett létszámban is megfelelően el tudják végezni a polgármesteri hivatal munkáját mondta el dr. Megyeri Szilvia jegyző, aki hozzátette: az általános igazgatási és a közgazdasági iroda változatlanul megmarad, míg a kabinetiroda beintegrálódik a jogi irodába, melyen belül is csak egy önálló csoport maradt meg, nevezetesen a városüzemeltetési csoport.
A koncepció a 2011-es évre vonatkozik, így ebben az évben kell megvalósítani a változásokat.
Továbbá a csütörtöki rendkívüli testületi ülésen a grémium úgy határozott, hogy a januári rendes testületi ülést február 14-re halasztja, ugyanis a napirendi pontok kidolgozása jelenleg is zajlik.
2011-01-20 20:33:26
promenad.hu
Devecser polgármestere: aki tud adományok eltűnéséről, tegyen feljelentést
Devecser polgármestere csütörtökön arra kérte a helyieket, hogy akinek konkrét információja van adományok és segélyszállítmányok eltűnéséről, az tegyen feljelentést a rendőrségen.
Toldi Tamás (Fidesz-KDNP) a településen tartott lakossági fórumon azt mondta: a rágalmazókkal szemben fel fognak lépni, mert az országos médiában terjedő " rémhírekkel " kellemetlen helyzetbe hozzák a várost és az egész térséget.
" Nem szabad engednünk, hogy a város rossz hírét terjesszék " - fogalmazott a város vezetője.
A polgármesteri kérésre a fórum mintegy kétszáz részvevője közül senki nem jelezte, hogy tudna adományok eltűnéséről.
Toldi Tamás közölte, hogy a Magyar Vöröskereszt megyei szervezetének adták át a városban összegyűlt adományokat, mivel az önkormányzatnak sem a tároláshoz szükséges raktárak, sem a nyilvántartáshoz szükséges személyi és tárgyi feltételek nem álltak a rendelkezésére.
Dobos Ágnes, a Magyar Vöröskereszt Veszprém Megyei Szervezetének igazgatója elmondta, hogy szigorú nyilvántartást vezetnek a károsultaknak felkínált adományokról.
Mint jelezte, a szóbeszédben terjedő új bútorokról és sportszerekről a szervezetüknek nincsen tudomása, ellenben több tonna használt ruhát kaptak.
A károsult családokkal folyamatosan tartják a kapcsolatot, és felmérték az igényeiket is - tette hozzá.
Több felszólaló a fórumon a kármentő alapba beérkezett források felhasználását kifogásolta.
Egy helyi lakos arról beszélt, hogy Devecserben feszültség van, és a lakosok és az adományozók egyaránt félre lettek vezetve.
Kitért arra, hogy az önkormányzat honlapján vezetett kimutatás szerint a város számlájára 1582 befizetéssel - 200 forint és 20 millió forint közötti adományokból - összesen 157 millió forint érkezett, de erről a számláról a lakosok nem kaptak pénzt.
A kármentő alapból a lakosság eddig családonként 150 ezer forinthoz jutott, illetve a sérülteknek osztottak ki 100-100 ezer forintot - mondta Kurta Judit.
Toldi válaszában kifejtette: nem csak az számít károsultnak, akinek a házát a vörösiszap elöntötte, mert a városban minden ingatlan értéke 40 százalékkal visszaesett.
Az önkormányzat számlájára beérkezett összegeket az adományozók kérése szerint fogják elkölteni, nagyon sokan konkrét célokra adtak támogatást, a többi között az iskolára, a közterületek, padok és a világítás felújítására - mondta a polgármester.
Hangsúlyozta, hogy a városban 272 család különböző mértékű kárt szenvedett, nagyon nehéz eldönteni, hogy ki szorul rá a leginkább a segítségre.
Az önkormányzat számlájára érkezett összegeket az egész város érdekében szeretnék felhasználni - tette hozzá.
A polgármester elmondta azt is, a kármentő alapba beérkezett adományok felhasználását kormányrendeletben szabályozzák, az ingóságokkal kapcsolatos kifizetésekről pedig belügyminiszteri rendeletet hoznak. forrás: MTI
2011-01-20 20:48:11
promenad.hu
Megmozdulás Verespatak világörökségi listára való felterjesztése érdekében
Mintegy száz ember kérte csütörtökön Bukarestben a román kulturális minisztérium székhelye előtt az erdélyi Verespataknak az UNESCO világörökségi listájára való felterjesztését.
A tüntetők egy fénykép-kollázst adtak át Kelemen Hunor romániai kulturális miniszternek, amely a Verespatak megőrzésének fontossága mellett érvelők fényképeit és üzeneteit tartalmazza.
A tüntetők ellenzik a Rosia Montana Gold Corporation (RMGC) kanadai-román vegyesvállalat által az erdélyi településen és környékén tervezett aranybánya megnyitását.
Szerintük Verespatak megmentésének egyik módja, ha a kulturális minisztérium felterjeszti a települést az UNESCO világörökségi listájára.
A tiltakozók üzeneteit átvevő Vasile Timis államtitkár emlékeztetett arra, hogy a világörökség részévé való nyilvánítás folyamatának első lépéseként a román államnak kell felterjesztenie mindazokat a helyszíneket, amelyeknek az elismerését kéri az UNESCO-tól.
A minisztérium egy korábbi bejelentés szerint fontolgatja is ezt a lépést, de még egyeztet az illetékes szakmai szervezetekkel.
Az RMGC Európa legnagyobb külszíni bányáját szeretné megnyitni Verespatakon, a beruházás egyebek között megsemmisítené a település több évszázados templomait, temetőit, valamint a Kirnyik-havasokban feltárt római kori bányajáratokat.
A román kormány tárcaközi szakbizottsága két éves szünet után tavaly kezdte újra a beruházás környezetvédelmi engedélyezését, ami jelenleg még folyamatban van. forrás: MTI
2011-01-20 20:52:38
Kutasi Roland
Családi tűzfészek a Mozaik kamarateremben
A Németh László Városi Könyvtár a Magyar Kultúra Napja előtt tisztelgő rendezvénysorozata keretében csütörtök délután a Mozaik Kamarateremben mutatta be Tarr Béla: Családi tűzfészek című filmjét.
A vetítésre érkezőket Szepesi Judit, a könyvtár filmklubjának vezetője köszöntötte, míg az 1977-ben forgatott filmről Ménesi Gábor, a könyvtár munkatársa monda el gondolatait.
Fotókkal a vetítésről és a fimből, valamint hangfelvétellel!
A rendező amatőr színészekkel forgatta a filmet, amelynek témája a több generációs együttélés okozta feszültség, és annak a közösség széthullását okozó hatásai.
A rendező filmje egy filmtrilógia első része, amely a Szabad gyaloggal és a Panelkapcsolat című filmekkel folytatódik.
A rendező a forgatáson leginkább kézi kamerát használt, és a közeli felvételek jól mutatják a szereplők érzelmi változásait.
Ménesi Gábor az alkotó módszeréről elmondta: Tarr Béla nem szerint megírt forgatókönyvből dolgozott, rendezőként a szituációt teremtette meg, amelyben a szereplőknek lehetősége nyílt az improvizációra.
A magyar kultúra napja alkalmából szervezett rendezvénysorozat következő találkozása január 21-én 17 órakor lesz, amikor a könyvtár olvasótermében mutatja be a Kárász József Alapítvány` Vásárhelyi Körtánc` című antológiáját.
22-én, szombaton 10 órakor kerül sor a Wass Albert Irodalompártoló Egyesület szavalóversenyére, míg 23-án 11 órakor a Mozaik Kamarateremben a Sün sapkája című előadását mutatja be a Kócbabák Bábszínház, és január 24-én 10 órakor a Pósa Lajos Gyermekkönyvtárban ismerhetik meg a gyerekek Benkő Brigitta: Utcamanó kalandjai című mesekönyvét.
Arnay
2011-01-21 07:02:40
Juhász Éva
Borús idő
Pénteken északon felszakadozik a felhőzet, másutt borús marad az idő.
Csak néhol várható hószállingózás, és jelentős csapadékra hétvégén sem kell számítani.
A hőmérséklet fagypont körül alakul, a szél gyakran zavaró lesz.
Pénteken általában borús idő lesz, az északi és nyugati tájakon azonban napközben nagyobb területen elvékonyodik, felszakadozik a felhőzet, és több- kevesebb napsütésre is számítani lehet.
Az ország nagy részén száraz idő lesz, a déli, délkeleti határvidéken azonban hószállingózás, kisebb havazás előfordulhat.
A Dunántúlon és az Alföldön gyakran megerősödik az északi, északkeleti szél.
A legmagasabb hőmérséklet 0, +3 fok között alakul.
Hidegfronti hatás fokozódhatja az ízületi és izomfájdalmakat, erősödhet a görcshajlam.
A zavaró szél az arra érzékenyeknél fejfájást, migrént válthat ki. forrás: origo.hu
2011-01-21 07:19:07
Juhász Éva
A szegedi egyetem korábbi előadója a közlekedési múzeum új vezetője
Réthelyi Miklós nemzeti erőforrás miniszter a Magyar Műszaki és Közlekedési Múzeum Archívumának eddigi osztályvezetőjét, a Szegedi Tudományegyetem korábbi meghívott előadóját, Krámli Mihályt nevezte ki az intézmény élére.
A Magyar Műszaki és Közlekedési Múzeum élére pályázati úton keresett új vezetőt a tárca.
Réthelyi Miklós a pályázatok elbírálása után január 15-től öt évre Krámli Mihályt nevezte ki főigazgatónak.
Krámli Mihály 1971-ben született Szegeden, 1995-ben végzett a szegedi József Attila Tudományegyetem történelem szakán, majd 2002-ben a Pécsi Tudományegyetemen szerzett PhD-fokozatot.
1998-tól a Magyar Műszaki és Közlekedési Múzeum Archívumának muzeológusa, 2004-től főmuzeológusa, a tavalyi évben megbízott osztályvezetővé nevezték ki.
2006-2007 folyamán meghívott előadóként tartott előadássorozatot a Szegedi Tudományegyetemen az Osztrák-Magyar Monarchia haditengerészetéről.
Szakterülete a hajózás- és hadihajózás-történet, különös tekintettel a magyar kereskedelmi tengerészet, Fiume, valamint a magyar folyamhajózás 19. századi és 20. század eleji történetére.
1997-től számos, az említett témákban íródott tanulmánya jelent meg a legrangosabb hazai hadtörténeti periodika, a Hadtörténelmi Közlemények hasábjain, valamint a Hajózástörténeti Közlemények című online folyóiratban is rendszeresen publikál 2006 óta.
Két monográfiája látott eddig napvilágot a témában A császári és királyi haditengerészet és Magyarország (2004), illetve A dunai vízi út az első világháborúban (2009) címmel.
A tárca közleménye szerint Réthelyi Miklós pénteken ellátogat az intézménybe, és személyesen adja át az új vezetőnek a kinevezését.forrás: szegedma.hu
2011-01-21 07:22:18
Juhász Éva
NMHH: év végén több mint 12 millió mobil-előfizető volt
2011-01-21 07:27:55
Juhász Éva
Vízhálózat karbantartás Hódmezővásárhelyen
2011-01-21 07:33:29
Juhász Éva
A tűzhelyen felejtett olaj okozta a bajt
Tűz ütött ki egy panelház X. emeletén csütörtök délután, Szegeden.
A tüzet a tűzhelyen felejtett olaj okozta.
Tűzhelyen felejtett olaj okozott kisebb tüzet Szegeden, a József Attila utcában, csütörtök délután háromnegyed kettő előtt néhány perccel, amit a lakásban élő fiatal nő tett fel, de közben elaludt.
A tűzoltók gyorsan a helyszínre érkeztek, de a nő addigra már eloltotta a tüzet egy takaróval, így a tűzoltóknak nem kellett beavatkozniuk.
A fiatal nőt a mentők megvizsgálták, de a rémületen kívül nem esett bántódása.forrás: hirtv.hu
2011-01-21 07:35:14
Juhász Éva
Átalakítaná közbeszerzési rendszerét a MÁV
Átalakítaná közbeszerzési rendszerét a MÁV.
Szarvas Ferenc elnök-vezérigazgató nyílt levélben fordult a vállalkozókhoz, kérve őket: tegyenek javaslatot arra, hogy miként lehetne minél több vállalkozást bevonni a vasúttársaság pályázataiba.
A MÁV évente több száz közbeszerzési eljárást indít, de ezekre a legtöbbször kevés a jelentkező, így nem alakul ki igazi verseny - írja az elnök-vezérigazgató.
Ezért nyílt levélben fordul a magyar vállalkozókhoz és vállalkozói szövetségekhez a MÁV vezérigazgatója.
Szarvas Ferenc egyebek mellett azt írja: a közösségi közlekedés átalakításának részeként hozzáláttak " a vasúttársaság hatékony működését akadályozó problémák feltárásához, a MÁV beszerzési politikájának és gyakorlatának új alapokra helyezéséhez ".
A vezető szerint a MÁV beszerzésein indokolatlanul alacsony a részvétel, ezért nem alakul ki igazi verseny, s a cég nem lehet biztos abban, hogy a legjobb terméket vagy szolgáltatást kapja.
A Magyar Nemzet birtokába került levélben a vasúttársaság vezetője arra kéri a magyar vállalkozásokat, osszák meg a MÁV-val a közbeszerzéseivel kapcsolatos tapasztalataikat, esetleges távolmaradásuk okát, és tegyenek javaslatokat a jövőre vonatkozóan.forrás: mr1.hu
2011-01-21 07:38:02
Juhász Éva
Ittassággal felér három órányi folyamatos éjszakai vezetés
Aki három órán át vezet autót éjszaka, annak annyira tompulnak érzékei és lassulnak reflexei, mintha szeszesitalt ivott volna - állítják egy brit tanulmány szerzői.
A hollandiai egyetem kutatói megfigyeléseik révén arra jutottak, hogy már kétórányi folyamatos éjszakai vezetés is elfárasztja annyira a sofőrt, mintha alkoholos italt ivott volna.
A felméréshez 14 alanyt toboroztak, 21-25 életév közöttieket.
Felügyelet mellett mindegyiküknek 8 órán át kellett éjjel autót vezetniük, óránként 130 kilométeres sebességet tartaniuk és sávjuk közepén haladniuk.
A vezetéseket videóra vették, és ezek elemzésével mutatkozott meg, hogy miként hat a fáradtság az ittassághoz hasonlóan a vezetésre.
A kutatók azt szorgalmazzák, hogy az országok kormányai maximálják két órában a megállás nélküli éjszakai vezetés időtartamát.
A fáradtságot és álmosságot azonban a rendőrség nemigen tudja mérni, vagy legalábbis úgy nem, mint az ittasságot.
Becslések szerint minden ötödik baleset álmosság miatt történik.
Az arány ennél magasabb is lehet, mivel nehéz kideríteni, hogy egy-egy balesetben mekkora szerepe volt a fáradtságnak.forrás: MTI
2011-01-21 07:50:07
Szöllősi Sándor
Közlekedési információk Hódmezővásárhelyről
A hét utolsó munkanapján az éjszaka fújó enyhe szél az utakat felszárította, a látási viszonyok jók, így a közlekedés feltételei viszonylag ideálisak.
A város útjain a kátyúk a tócsák alól kilátszanak, könnyebben észrevehetők.
Ma a Dr. Rapcsák András u. 1 előtt állítják helyre a tegnap felbontott útszakaszt.
Más a közlekedést akadályozó munkát nem terveznek.
A piac környékén a forgalom már a reggeli órákban is élénk, ide sokan érkeznek kerékpárral is.
A főközlekedési utakon sok tehergépjárművel lehet találkozni, de a személygépjárművek száma is nagyobb a szokásosnál.
Ez a nagyobb forgalom is jól halad, fennakadással, dugóval nem lehetett találkozni.
2011-01-21 07:52:56
Molnár Attila
Közlekedési információk Kistelekről és térségéből
2011-01-21 07:55:00
Juhász Éva
Ugrásszerűen javuló baleseti statisztika Békésben
Csaknem 70 százalékkal csökkent tavaly a halálos balesetek száma Békés megye útjain, ezzel sikerült teljesíteni az Európai Unió közlekedéspolitikai célkitűzését Békésben.
Magyarország 2015-ig vállalta, hogy 50 százalékkal visszaszorítja a halálos kimenetelű közlekedési balesetek számát.
Ez Békés megyében már sikerült: tavaly csak tizenhatan vesztették életüket az utakon.
A statisztika jelentős javulása mögött a jogszabályi környezet, a szigorúbb és fokozott rendőri ellenőrzések, az új technikai eszközök, a több traffipax áll - mondta Gyurosovics József, Békés megye rendőrfőkapitánya.
A dandártábornok ugyanakkor elismerte, van még mit javítani a közlekedési morálon, ugyanis nem sikerült még csökkenteni az ittas vezetéses balesetek arányát. forrás: mr1.hu
2011-01-21 08:26:11
Juhász Éva
Belvíz a Szegedi Vadasparkban és a Füvészkertben
A belvíz nemcsak lakóházakat, mezőgazdasági területeket veszélyeztet, hanem a Szegedi Vadasparkban lévő dél-amerikai bemutató teljes területét, illetve szinte állandó gondot okoz az Egyetemi Füvészkert alacsonyabban fekvő területein is.
A vadasparkban elég komoly belvízhelyzet alakult ki, főleg a dél-amerikai bemutatónál` mondta el portálunknak Veprik Róbert igazgató.
` A Szegedi Vízműtől kaptunk kölcsönbe egy nagyteljesítményű szivattyút, amellyel tömlőkön keresztül a Sancer-tavakba emeljük át a vizet.
Ennek hatására jelentősen, mintegy 30 centivel csökkent a vízszint a vadaspark hátsó részein.
Reméljük, hogy ha az időjárási viszonyok is úgy alakulnak, egy-két héten belül a látogatóink számára sem lesz látható a belvíz, és február végére pedig az állatok tartási körülményei is normalizálódhatnak.
` Az 1922-ben alapított Szegedi Egyetemi Füvészkert jelentős része alacsony fekvésű, szinte egy teknőről beszélhetünk.
Ezért ahol nincsenek utólagos feltöltések, azonnal megjelenik a belvíz, illetve a Tisza közelsége is növeli ennek a szintjét.
Azoknak a fajoknak a gyökérrendszere, melyek huzamosabb ideig vízben állnak, befulladhat, így esetleg fák és cserjék is áldozatul eshetnek a belvíznek.
Ráadásul az évelő gyűjtemény is pont egy mélyebb fekvésű területen helyezkedik el, így valószínűnek látszik, hogy az ottani növények folyamatos cserére szorulnak majd.
De a víz gyors visszavonulása is okozhat gondot, mert ilyenkor a talaj gyors száradása, széttöredezése rongálhatja a fák gyökereit.
` A telet elég jól átvészelte a Füvészkert, még a hó nyomása sem okozott különösebb gondot.
Annál nagyobb problémaforrás a mostani belvíz` mesélt a belvízhelyzetről Németh Anikó, a kert igazgatóhelyettese.
` A folyamatos szivattyúzásnak köszönhetően, valamint ha nem hullik számottevő csapadék, rohamosan csökkenhet a vízzel borított terület nagysága.
A kert főútja melletti részen a tél folyamán jelentős méretű, fagyott vízfelület képződött, itt is növénycseréket kell majd végezzünk.
` forrás: szegedma.hu
2011-01-21 08:28:50
Juhász Éva
Nyugodt a forint
Péntek reggel alig változott az árfolyam, a svájci frankot 211,46, az eurót 275,83 forint körül jegyezték a nemzetközi bankközi devizapiacon.
A forintpiac pénteki kereskedését továbbra is a hétfői kamatdöntésre való várakozás jellemezheti.
A Dow Jones által megkérdezett elemzők arra számítanak, hogy a Monetáris Tanács folytatja szigorítási ciklusát, és ismét 25 bázisponttal emeli a jegybanki alapkamatot.
Ennek ellen szólhat ugyanakkor, hogy a forint az elmúlt időszakban jelentősen erősödött a legfontosabb nyugati valutákkal szemben - emlékeztet az üzleti hírügynökség.forrás: mr1.hu
2011-01-21 08:38:27
Juhász Éva
Jégre fel! - újra üzemel a jégpálya
Újra működik a jégpálya Vásárhelyen, míg az időjárás ezt lehetővé teszi tájékoztatta portálunkat Magyar József, a Városellátó Nonprofit Kft. ügyvezető igazgatója.
Ha plusz 5-7 fokra emelkedik a hőmérséklet, akkor le kell állítani a jégpálya üzemeltetését.
Ám ezt nagyban befolyásolja a napsütés is.
Ha süt a nap, akkor már 0 fok környékén is megolvad a pálya felülete.
Magyar József hozzátette: egyelőre úgy gondolják, hogy a jégpálya működhet egészen februárig.
Ám biztos lesznek olyan napok, amikor leállásra kényszerülnek, például ha enyhül az idő, vagy az eső, hó ráfagy.
Megosztom!
|
2011-01-21 08:39:15
Kutasi Roland
Jobban megéri Magyarországon tankolni a fuvarozóknak
Több mint 10 milliárd forint plusz adóbevételt hozhat a költségvetésnek az az intézkedés, hogy 6 forint 50 fillér jövedéki adót visszaigényelhetnek a fuvarozók ettől az évtől - mondta el a Magyar Közúti Fuvarozók Egyesülete főtitkára.
Karmos Gábor szerint így most már jobban megéri Magyarországon tankolni a nemzetközi fuvarozóknak..
Karmos Gábor az InfoRádióban elmondta: a rendelkezés Magyarországgal együtt már hat uniós országban van érvényben; a kedvezmény a hét és fél tonnát meghaladó teherautókra, valamint az autóbuszokra vonatkozik.
A főtitkár becslése szerint 12-13 ezer vállalkozás élhet Magyarországon a lehetőséggel, ami azt jelenti, hogy 40-50 ezer autó után igényelhetnek jövedéki adó visszatérítést.
Karmos Gábor szerint a kereskedelmi gázolaj bevezetésével 200 millió literrel növekedhet a hazai üzemanyag fogyasztás.
Közben a Nemzeti Adó- és Vámhivatal vám- és jövedéki szóvivője közölte, hogy február 15-ig regisztrálhatnak a fuvarozók az első negyedéves jövedéki adó visszaigénylésére.
Suller György Attila hozzátette: akik február közepéig nem kérelmezik ezt, azok nem nyújthatnak be első negyedéves bevallást sem.
(Forrás: inforadio.hu)
2011-01-21 08:59:42
Juhász Éva
Névsorolvasás az iskolabuszokon
Ettől a tanévtől az iskolabuszok már nemcsak az általános iskolások, hanem az óvodások részére is rendelkezésre állnak.
Igyekeztünk ezzel segíteni a külterületen élő családoknak.
Így már egészen az óvodás korcsoporttól a nyolcadik osztályig igénybe vehetik a szolgáltatást a gyerekek tájékoztatott Balázs József, Hódmezővásárhely Megyei Jogú Város oktatási csoportjának vezetője, aki egy januártól életbe lépett változásról is beszámolt.
Újítás az is, hogy a buszokon névsorolvasást tartanak januártól.
Ez azért fontos, mert így nyomon tudják követni a pedagógusok, hogy azok a gyerekek, akik reggel buszra szálltak, délután is hazaérkeznek.
Hiszen az iskolabuszoknak az a célja, hogy ne kelljen nagy távolságokat megtenni a gyerekeknek, viszonylag kényelmesen és természetesen biztonságosan hazajussanak.
Jelenleg 193 gyermek veszi igénybe az iskolabuszokat.
Ez a szám változhat a betegségek, illetve annak függvényében, ha ideiglenesen nem tartanak rá igényt a szülők zárta Balázs József.
Megosztom!
|
2011-01-21 09:01:59
Juhász Éva
Öt üdítő volt a zsákmánya
Üdítőtolvajt fogtak el a rendőrök Szegeden csütörtökön reggel.
A férfi az egyik tarjáni bolt előtt elhelyezett hűtőből vett ki öt darab üdítőt, melyeket a táskájába rakott, majd fizetés nélkül távozott.
Az esetnek azonban az üzletben szemtanúi is voltak, az eladó és az egyik vevő, és a férfi nyomába eredetek, aki látva őket futásnak eredt.
Az üldözők szerencséjére épp akkor fordult be a sarkon egy rendőrautó, és a járőröknek vázolták a történetet, így az egyenruhások a közelben elfogták a menekülő tolvajt.
Kiderült, a férfi a közelmúltban több alkalommal is követett el lopást, így vele szemben bár az édes nedű értéke még a kétezer forintot sem éri el üzletszerűen elkövetett lopás gyanújával büntetőeljárás indult.forrás: CSMRFK
2011-01-21 09:04:52
Juhász Éva
Nyilvános dr. Lázár János 2010. évi vagyonnyilatkozata
Nyilvánosságra hozta dr. Lázár János a 2010. évre vonatkozó vagyonnyilatkozatát.
Az előző évekhez hasonlóan, Hódmezővásárhely polgármesterének vagyoni helyzetét a város honlapján keresztül bárki, bárhonnan és bármikor megismerheti.
A vagyonnyilatkozatot megtekintheti, ha tovább kattint!
Eleget téve a helyi önkormányzatokról szóló 1990. évi LXV. törvény rendelkezéseinek, a 2000. évi XCVI. törvényben meghatározott határidőn belül, csütörtökön dr. Lázár János nyilvánosságra hozta 2010. évre vonatkozó vagyonnyilatkozatát - tájékoztatott Göbl Vilmos, az önkormányzat sajtóreferense.
Az előző évek gyakorlatának megfelelően, de a magyar települések vezetőitől eltérő módon Hódmezővásárhely polgármestere a város hivatalos honlapján tette közzé a dokumentumot, így azt bárki, bárhonnan és bármikor megismerheti.
Dr. Lázár János 2010. évi vagyonnyilatkozata itt megtekinthető!
2011-01-21 09:20:00
Juhász Éva
Ezen a télen 132 ember halt meg a hideg miatt
2011-01-21 09:27:42
Kutasi Roland
Pancser betörők - 16 házból üres kézzel távoztak
2011-01-21 09:34:20
Juhász Éva
Lucien Hervé: még három napig az Emlékpontban
Már csak három napig láthatóak a világhírű, hódmezővásárhelyi születésű fotográfus, Lucien Hervé munkái a hódmezővásárhelyi Emlékpont Múzeum tárlatán.
Január 23-án, vasárnap 10 órától gyerekprogramokkal és rendhagyó tárlatvezetéssel várják az érdeklődőket; a zárónapon a tárlat megtekintése ingyenes!
A 20. századi építészeti fotográfia legnagyobb alakja előtt tisztelgő, Elkán László hazatér Lucien Hervé 100 időszaki kiállítás búcsúnapján a fiatalabb korosztályokat is érdekes programokkal várják az Emlékpontba.
A családi délelőttön a gyerekeknek lehetőségük nyílik modern város- és épülettervezésre, Hervé fényképészeti ars poeticája nyomán az Emlékpont részletinek felfedezésére, az hervéi látásmód elsajátítására.
A fotográfia kulisszatitkai iránt érdeklődők vasárnap 10.30-tól Dömötör Mihály fotóművész tárlatvezetésén ismerhetik meg az hervéi fotográfiai különlegességeit és fotótörténeti vonatkozásait.
A vezetésen szó lesz arról is, hogyan hatott` nagy előd` művészete Dömötör Mihályra, miként inspirálta őt a budapesti és a hódmezővásárhelyi Hervé-kiállítás egy különleges fotósorozat megalkotására.
Az Emlékpont vasárnapig nyitva tartó tárlatán 28 eredeti Hervé fotográfiát, egy a művész fia, Rodolf Hervé által készített portrét és egy a szülővárosának adományozott Hervé-kollázst tekinthetnek meg a zárónapon ingyenesen az érdeklődők.
Elek András közönségkapcsolati munkatárs
2011-01-21 09:57:14
Juhász Éva
Megyénkben még nincs influenzajárvány, de a H1N1 jelenlétét kimutatták
Az országos influenzajárvány ellenére még nem lépte át megyénkben a megbetegedések száma a járványküszöböt - közölte dr. Tombácz Zsuzsanna, a Csongrád Megyei Kormányhivatal Népegészségügyi Szakigazgatási Szerv megbízott megyei tiszti főorvosa, aki arról is beszámolt, hogy Csongrádon a H1N1 vírust mutatták ki.
A figyelőrendszerbe bevontak, azaz a háziorvosok 20 százaléka eddig Szentesen és környékén jelentette a legnagyobb számot, 28 megbetegedést.
Ez a 28 megbetegedés nem azt jelenti, hogy ennyien mentek el eddig influenzaszerű tünetekkel orvosaikhoz, hiszen a háziorvosok 20 százaléka van a figyelőrendszerbe bevonva.
A jelentések alapján 100 ezer főre vetítik ki a megbetegedések számát.
Ha 100 ezer lakosból 200 megbetegedés történik, akkor lépjük át a járványküszöböt, és alacsony aktivitású járványról beszélünk.
Ez közepes aktivitásra 500 beteg után lép 100 ezer főnként.
A megyében még Szentes térségében sem érte el a 200-at a megbetegedések száma, jelenleg 100 ezer főre 108-110 beteg jut.
Ez tulajdonképpen statisztikai fejtegetés tette hozzá a megyei tiszti főorvos.
Egy csongrádi 28 éves fiatalembernél a H1N1 vírust mutatták ki.
Nincsenek súlyos tünetei, nem igényel kórházi ellátást.
Azért jelentős azonban ez a megbetegedés, mivel eddig a megyében még nem mutatták ki egy betegnél sem a H1N1 influenza A vírus jelenlétét.
Eddig a figyelőszolgálatba bevont orvosok hetek óta küldik a mintákat a hasonló tüneteket mutató betegektől.
A H1N1 így már bizonyított jelenléte azt vetíti elő, hogy feltehetően mivel járványosan terjed napokon, heteken belül megjelenik járványos méretekben zárta dr. Tombácz Zsuzsanna.
Megosztom!
|
2011-01-21 10:05:07
Juhász Éva
A felsőfokú szakképzés fejlesztéséről tanácskoznak
A felsőfokú szakképzés helyzetéről tanácskoznak pénteken Budapesten.
Arról egyeztetnek majd, hogyan lehet a rövid ciklusú képzéseket hozzáilleszteni az európai felsőoktatási rendszerhez.
A gazdaság fellendülésének egyik fontos követelménye a megfelelően képzett munkaerő, ehhez pedig hozzá kell igazítani a képzés szerkezetét mondta az MR1-Kossuth Rádió reggeli műsorában a felsőoktatásért felelős államtitkár.
Dux László a felsőfokú szakképzés helyzetéről szóló pénteki tanácskozással kapcsolatban elmondta: a rövid ciklusú egy-két éves képzések célja, hogy egy-egy szakterület korszerű, gyakorlati ismereteit gyorsan, célirányosan adják át a hallgatóknak.
Az államtitkár kifejtette: az idegenforgalom, a járműipar, illetve a gyógyszeripar az elmúlt évek válsága ellenére is jól teljesített, új beruházások érkeztek az országba, mindebből pedig következik, hogy viszonylag gyorsan lehet szükség nagy számú szakemberre.forrás: mr1.hu
2011-01-21 10:09:13
Juhász Éva
Kit károsított még meg a képen látható asszony?
Több rendbeli lopás, valamint lopás kísérlete mellett rablás bűntett kísérletével is gyanúsít a Szentesi Rendőrkapitányság egy 55 esztendős asszonyt.
A nő a gyanú szerint ugyanis az elmúlt időszakban több alkalommal is bement lakóházakba azzal az ürüggyel, hogy a tüzép-telepet keresi, majd az ott lakók figyelmét elterelve pénzt vett magához.
A rendőrség további sértettek jelentkezését várja.
Január 12-én azonban ennél tovább ment, és a lakásban lakó férfitől ahová bejutott már egyenesen pénzt követelt.
Miután ezt nem kapta meg, a férfit bántalmazni kezdte, ezt követően a lakásban kutatást végzett, majd érték nélkül távozott.
Nem sokkal később egy másik lakóházat is felkeresett, kihasználva, hogy a bejárati ajtót nem zárták be, ám onnan is kénytelen volt érték nélkül távozni, mivel az ott lakó időközben megérkező hozzátartozója kérdőre vonta, hogy mit keres ott.
Az asszonyt másnap elfogták és gyanúsítottként hallgatták ki a szentesi rendőrök, majd őrizetbe vették.
Jelenleg előzetes letartóztatása mellett folyik vele szemben az eljárás.
Mivel feltételezhető, hogy a középkorú nő másokat is hasonló módon megkárosított, a Szentesi Rendőrkapitányság további sértettek jelentkezését várja.
Az 55 esztendős asszony 160 cm magas, vékony testalkatú, kreol bőrű.
Fogazata hiányos, haja színe fekete, szeme sötétbarna.
Különös ismertetőjele, hogy bal szemére kancsal.
Jelentkezni lehet a Szentesi Rendőrkapitányságon munkaidőben személyesen (Szentes, Kossuth u. 43.), vagy telefonon a 63/561-310-es számon, munkaidőn kívül pedig a 107-es segélyhívón.
Dr. Tuczakov Szilvána r. őrnagy CSMRFK sajtószóvivő
2011-01-21 10:33:42
Juhász Éva
Nyolcvanötödik születésnapja alkalmából köszöntötték Péter László nyugalmazott egyetemi tanárt, irodalomtörténészt, várostörténészt, nyelvészt, folkloristát a szőregi Tömörkény István Művelődés Házban.
Szőreg csaknem 85 évet köszönhet a professzornak hangzott el a számos köszöntő között az ünnepségen.
Nemcsak kenyere, orvossága is a munka.
Egyébre sajnálta az időt hangzott el a rövid summázás Péter Lászlóról.
A köszöntések előtt Galkó Bence, a Szegedi Nemzeti Színház művésze Juhász Gyula-verseket szavalt, majd a helyi Kossuth Lajos Iskola diákjainak énekes előadása következett, köztük a professzor által felesége emlékére alapított Péterné Aranka Alapítvány által támogatott diák is énekelt.
Először a helyi önkormányzati képviselő, Rózsavölgyi József mondta el jókívánságait, kiemelve, hogy Péter Lászlót Szeged díszpolgáraként is köszöntik.
Ezután Kecse-Nagyné Bánszki Zsuzsanna, a Kossuth-iskola igazgatója adta át születésnapi virágcsokrát, majd Palánkainé Sebők Zsuzsanna, a Somogyi-könyvtár igazgatójának a bibliotéka munkatársai által tolmácsolt köszöntő szavai hangzottak el.
Péter Lászlónak a Somogyi-könyvtár után bizonyosan a Móra-múzeum a " második munkahelye` fogalmazott Zombori István múzeumigazgató.
Mint mondta, közel negyven éve dolgoznak együtt a professzorral, aki Szőreg mellett vitathatatlan Szeged egyik legnagyobb kincse is.
Zombori István arról is beszélt, hogy a professzor olyankor dicsért olyan értékeket, amikor az " nem felelt meg az idők szavának`, hiszen gyakran állt ki a kommunista rendszer visszásságai ellen.
Péter László értékmentő munkát végez Szőreg, Szeged, a megye, a dél-alföldi nagytáj és a magyar irodalom területén is, sőt, a makói múzeum létrehozóját is benne tisztelhetjük emelte ki Zombori.
Magyarországon elsők között írt a szegedi utcaneveket összefoglaló munkát, amely pótolhatatlan kötet a mai napig.
A professzor számos érdeme közül a múzeumigazgató kiemelt négy nevet, akiket részben vagy egészben Péter László tett ismertté: Bálint Sándor (többek között az első bibliográfiáját Péter László állította össze), az Amerikába kivándorolt Vasvári Ödön református lelkész akit a professzor rábeszélt arra, hogy az amerikai magyarokról szóló gyűjteményét adományozza a Somogyi-könyvtárnak -, Kálmány Lajos néprajztudós, valamint Kanalas István fafaragó.
Miklós Péter történész, muzeológus köszöntőjében utalt a professzor textológiai munkásságára, valamint az Új Magyar Irodalmi Lexikon három kötetének szerkesztésére.
Beszámolt arról is, hogy a kari tanács megszavazta Péter Lászlónak a professor emeritusi címet.
Majzik István, a szegedi Bába és Társa Kiadó ügyvezetője a professzort annak új könyvével lepte meg, mely egyetlen példányban " Szeged végállomás` címmel látott napvilágot, a tömeges nyomtatás sajnos még várat magára anyagi nehézségek miatt.
Azt is megtudtuk, hogy a professzor egy antológiája is kiadásra vár.
Gyulay Endre nyugalmazott megyés püspök felidézte, a püspöki diákotthon fölügyelő tanáraként Péter László irányította figyelmét a népi írókra.
Mindig kimondja, amit gondol, s többnyire igaza van így jellemezte a püspök a 85 éves professzort.forrás és teljes cikk: szegedma.hu
2011-01-21 10:50:04
Kutasi Roland
A Protestáns Újságírók Szövetsége jónak tartja a médiatörvényt
A Protestáns Újságírók Szövetsége alapvetően jónak és üdvözlendőnek nevezi a tavaly év végén elfogadott médiatörvényt.
Szerintük csak az alkalmazás gyakorlata minősítheti negatívan.
A szervezet az MTI-hez eljuttatott közleményében úgy fogalmaz, hogy megdöbbenéssel tapasztalják " a médiatörvény ürügyén széles körben kibontakozó propaganda- és médiakampányt ".
Kiemelik: értetlenül állnak azon újságíró- szervezetek magatartása előtt, amelyek már azelőtt " megalapozatlan vádakkal igyekeztek hisztériát kelteni ", hogy megismerték volna a médiatörvény végleges szövegét.
A " nemegyszer téves információkon alapuló " támadássorozat valójában a médiában dolgozók presztízsét tépázta meg, illetve " etikai és szakmai szempontból " egyaránt megkérdőjelezte az érintett újságíró-szervezetek hitelességét - fűzik hozzá.
A Protestáns Újságírók Szövetsége aláhúzza: elkötelezettek a nemzeti, valamint az európai alapértékek mellett, és természetesnek tartják, hogy - minden más politikai döntéshez és jogszabályhoz hasonlóan - a médiatörvény is vitatható, bírálható és szükség szerint módosítható.
A szervezet ezért arra kér minden újságírót és a szakmai szervezetet, hogy " tanúsítson felelős, mértéktartó, hazánk érdekeit és jó hírét védő magatartást " a nyomtatott sajtótermékekre és az internetes lapokra vonatkozóan csak 2011 júliusában hatályba lépő médiatörvény ügyében.
Hozzáteszik: a Magyarországot ért " igaztalan, sértő, olykor gyalázatos támadásokat higgadt hangnemben, ám határozottan utasítsuk vissza, mert ma újra időszerű az önfeláldozóan küzdő államférfi, Zrínyi Miklós intelme: Ne bántsd a magyart! "
A Protestáns Újságírók Szövetségének honlapja szerint az egyesületi formában működő közhasznú szervezet a protestáns felekezetekhez kötődő médiamunkások szakmai és érdekvédelmi közössége.
(MTI)
2011-01-21 10:57:16
Juhász Éva
Tüzet oltottak és életet mentettek a tűzoltók
Mozgalmas napjuk volt csütörtökön a szolnoki tűzoltóknak, hiszen előbb egy lángoló terménytárolóhoz, majd egy bajba jutott idős asszonyhoz riasztották őket.
Egy lángoló terménytárolóhoz és egy idős asszonyhoz riasztották a szolnoki tűzoltókat csütörtök este - tájékoztatott Erdélyi Tibor sajtóügyeletes.
Kigyulladt egy 100 négyzetméteres melléképület Rákóczifalván csütörtökön este.
Nem sokkal 20 óra után értesítették a szolnoki tűzoltókat, hogy az Ady Endre utcában lángra kapott egy szalma és termények tárolására szolgáló palatetejű építmény.
A szolnoki lánglovagok négy fecskendőkocsival és 15 tűzoltóval érkeztek a helyszínre.
A lángra kapott terménytárolót összesen 2 két óra alatt teljesen eloltották.
A tűzeset során senki sem sérült meg, azt még vizsgálják, hogy miért csaphattak fel a lángok.
A szolnoki tűzoltókat az este folyamán egy lakáshoz is riasztották.
A szolnoki Kulich Gyula útra vonultak a lánglovagok, ahol egy első emeleten lakó idős nő nem adott életjelet magáról.
A tűzoltók létrán közelítették meg a helyszínt, majd betörték az ablakot, ahol az idős hölgyre az ágy mellett találtak rá.
Az idős nőt kórházba szállították, aki elmondta, hogy leesett az ágyról, felkelnie már nem sikerült.
Az idős asszony állapota kielégítő. forrás: webradio.hu
2011-01-21 11:15:00
Juhász Éva
Január végéig kérhető, hogy a munkáltató állapítsa meg az szja-t
Január végéig kérhetik a magánszemélyek, hogy a 2010. évi személyi jövedelemadójukat (szja) a munkáltatójuk állapítsa meg és számolja el a különbözetet - közölte a Nemzeti Adó- és Vámhivatal (NAV).
A közlemény szerint a magánszemélyek - adóbevallás benyújtása helyett - a munkáltató közreműködésével tehetnek eleget a 2010. évi adókötelezettségének, ha a munkáltató vállalja az adó megállapítását.
Ezt a magánszemélyek a 10NY29 számú nyilatkozat kitöltésével kérhetik, a nyilatkozatot és a hozzá tartozó tájékoztatót a NAV honlapjáról lehet letölteni.forrás: MTI
2011-01-21 11:35:20
Juhász Éva
Megkezdődött az uniós igazságügyi miniszterek tanácskozása
Az állampolgárok jogainak érvényesítéséről, az úgynevezett uniós polgársági jogok akadályainak felszámolásáról kezdtek tanácskozást pénteken Gödöllőn a tagállamok igazságügyi miniszterei, illetve államtitkárai.
Az Európa-ügyi, majd a foglalkoztatásért felelős, továbbá a belügyminiszterek tanácskozása után a mostani már a negyedik miniszteri találkozó, ami jelzi, hogy " nagy sebességgel " zajlanak a három hete tartó, féléves magyar európai uniós elnökség rendezvényei.
A gödöllői Grassalkovich-kastélyban kezdődött, informálisnak minősített tanácskozás házigazdája Navracsics Tibor közigazgatási és igazságügyi miniszter, aki a többi, 26 tagállamból érkezett kollégájával mindenekelőtt az uniós polgárokat megillető jogokról és az azokat összefoglaló alapjogi charta érvényesüléséről tárgyal.
Így a többi között szó lesz a letelepedés és a munkavállalás megkönnyítéséről, tekintettel arra, hogy az egységes piac ellenére az államhatárok számos helyzetben akadályozzák az uniós polgárok jogainak érvényesülését.
Például akkor is, ha eltérő állampolgárságú házastársakról van szó, ha valaki különböző országokban örököl, illetve ha orvosi szolgáltatást vesz igénybe.
Az Európai Bizottság tavaly erre vonatkozóan 25 fő akadályra hívta fel a figyelmet, és 25 rövid-, illetve közép távú megoldási intézkedést javasolt. forrás és teljes cikk: MTI
2011-01-21 11:55:00
Juhász Éva
Álló kisteherautóba rohant a kamion
Ketten megsérültek, amikor az M5-ös autópálya Kecskemét és Kiskunfélegyháza közötti szakaszán egy kamion egy álló teherautónak ütközött péntek kora reggel.
Az M5-ös autópálya 91-es kilométerszelvényénél egy Ford Tranzit vesztegelt műszaki hiba miatt, melyet a sofőr elakadásjelzővel is jelzett.
Egy bosnyák kamionsofőr azonban hátulról a kisteherautóba rohant, valószínűleg azért mert elaludt.
Mindkét jármű a sztráda melletti árokban landolt.
A kamion két utasát kórházba szállították, míg a Fordban szerencsére senki sem tartózkodott.
A helyszínelés és az úttestre szóródott roncsdarabok miatt több mint két órán át félpályás útzár volt az autópályán.
A mentés idejére azonban további útzárra lehet majd számítani, azt azonban egyelőre nem tudni, hogy pontosan mikor.forrás: webradio.hu
2011-01-21 12:00:00
Kodácz Csengele
Almás palacsinta egyszerűen
Finom édesség nemcsak hétvégére!
Hozzávalók: 4 tojás 3 ek cukor só 10 dkg liszt 1/2 tk sütőpor 3/4 dl ásványvíz 1 dl tej 4 alma kb. 1 dkg olvasztott vaj 1 tk fahéj Elkészítése: A tojásokat szétválasztjuk.
A tojássárgáját 1 ek cukorral és csipetnyi sóval krémesre keverjük, majd rászitáljuk a sütőporral elvegyített lisztet, és hozzáadjuk az ásványvizet meg a tejet.
Végül beleforgatjuk a tojásfehérjékből vert kemény habot.
Az almát meghámozzuk, magházát kiszúrjuk, és a húsát vastagabb karikákra vágjuk.
20 cm-es teflonserpenyőben felhevítünk 1/2 tk olvasztott vajat.
Beletesszük az almakarikák 1/4 részét, és ráöntjük a tészta 1/4 részét.
Közepes hőfokon a palacsinta mindkét oldalát aranybarnára sütjük.
A maradék almából és tésztából hasonlóképpen még 3 palacsintát sütünk.
A maradék cukrot összekeverjük a fahéjjal, és a palacsintákra szórjuk.
Mentával díszítve is kínálhatjuk.
2011-01-21 12:14:32
Juhász Éva
Napokon belül megszülethet a szlovák-magyar gázvezetékről szóló egyezmény
2011-01-21 12:53:09
Kutasi Roland
Január végén helyezik végső nyugalomra azt a 17 éves lányt, aki életét vesztette a diszkótragédiában.
Kadosa Kinga temetése nyilvános lesz.
A fiatal lány édesapja az InfoRádiónak adott nyilatkozatában arról beszélt, hogy a boncolási jegyzőkönyv cáfolta az interneten és a bulvársajtóban megjelent pletykákat, híreszteléseket.
Kadosa Zoltán mindent megtesz, hogy kiderüljön az igazság és a felelősöket megbüntessék.
- Kártérítési pert indít lánya halála miatt.
Milyen lépéseket tett az ügyben eddig?
- Nem ez az elsődleges szempont, ami minket vezérel.
Először meg kellene találni a felelősöket.
Úgy gondolom, hogy sok szervezet és cég szegte meg az egyébként gyenge szabályokat a gyors anyagi haszonszerzés reményében.
Az utolsó csepp véremig fogok azért küzdeni, hogy kiderüljön, ki a felelős.
Ha megvannak a felelősök, akkor tudunk elgondolkozni azon, hogy milyen kártérítési igénnyel lépjünk fel azokkal szemben, akik hibáztak és gondatlanok voltak.
Ennek kettős célt kellene szolgálni: egyrészt, hogy az elhunyt gyermekeknek méltó emléket állítsanak, másrészt pedig azt, hogy az ilyen eseteket megelőzzék, és minden eszközt felhasználjunk annak érdekében, hogy többé ilyen soha ne fordulhasson elő.
- A másik családdal együtt indítják a pert?
- A gyerekek hároméves koruk óta szinte ikertestvérként éltek, a szülők között is szoros baráti kapcsolat alakult ki, így minden lépést összehangolunk és egyeztetünk.
A per elindításával a temetés után foglalkozunk.
- Mikor lesz Kinga temetése?
- Január 31-én délután 3-kor a Fiumei úti sírkertben helyezik végső nyugalomra a lányunkat.
A temetés nyilvános lesz, hiszen a közösségi oldalakon mindenki tud mindent, ezért nem is tervezzük, hogy családi körben veszünk tőle végső búcsút.
Több tízezer fiatal mozdult meg az ügyben, képeket, e-maileket küldtek ismeretlenek, nem is lenne jó, ha ők nem lehetnének ott a temetésen.
A lányokat külön temetjük el.
- Mit gondol arról, hogy a bíróság szabadlábra helyezte a gyanúsítottakat?
- Fel vagyok háborodva!
Mindenki a másikra mutogat.
A jogszabályok is rosszak, azokat is felelőseknek tartom.
Elképesztő, ahogy az ország működött, itt bármit meg lehet csinálni büntetlenül, és mindenkinek mindig igaza van.
Vizsgálni kell az önkormányzatok, az állami szervek, az épület tulajdonosának, a West-Balkán és a buli szervezőjének a felelősségét is.
Ilyen hibákat nem lehet elkövetni, és mindenki tudja, hogy évek óta ez megy, mégis úgy tesznek, mintha most fordult volna elő először.
Ez az esemény ugyanígy előfordulhatott volna a budapesti szórakozóhelyek többségében, és az a csoda, hogy eddig nem történt ilyen tragédia.
- A rendőrségtől kapnak tájékoztatást a nyomozásról?
- A rendőrök együttműködőek, de még nem tudnának mit mondani, hiszen folynak a tanúkihallgatások.
- Az interneten továbbra is az terjed, hogy Kingát megszúrták.
Megkapták a boncolási jegyzőkönyvet, ebben mi szerepel?
- A bulvársajtó elképesztő történeteket talál ki, nem értem, honnan veszik ezeket, hiszen semmilyen alapjuk nincs.
Papírunk van arról, hogy egyik lány szervezetében sem találtak drogot vagy alkoholt.
Késelésnek, szúrásnak nincs nyoma rajtuk, nem igaz, hogy megkéselték őket.
A tömeg a falhoz szorította a lányokat, és megfulladtak.
Mind a ketten törékeny testalkatúak voltak.
- Tudtak arról, hogy Kinga bajban van?
- Mi már nem tudtunk vele kommunikálni.
11 óra körül még küldött egy sms-t a nővérének, aki szintén ebbe a buliba tartott.
Azt kérte, hogy hozzon nekik zsömlét, mert éhesek - ez volt az utolsó üzenete. (Forrás: inforadio.hu) Szabadlábon Szabadlábon védekezhet a szombat éjszakai budapesti diszkótragédia hatodik gyanúsítottja is, miután a kerületi ügyészség nem indítványozta az előzetes letartóztatásba helyezését - tudatta a Fővárosi Főügyészség szóvivője.
Skoda Gabriella azt mondta: nem állnak fenn a kényszerintézkedés feltételei, ezért nem kezdeményezték a letartóztatást.
Kedden, illetve szerdán a másik öt gyanúsított is szabadlábra került.
Esetükben még a rendőrséggel egyezően az ügyészség is kérte az előzetes letartóztatás elrendelését, mert szerintük szabadlábon hagyásuk esetén feltételezhető, hogy meghiúsítanák, megnehezítenék vagy veszélyeztetnék a bizonyítást.
A Pesti Központi Kerületi Bíróság azonban úgy vélte, még az alapos gyanú feltételei is hiányoznak, így szabadlábra helyezte a gyanúsítottakat.
(MTI)
2011-01-21 12:54:44
Juhász Éva
Árvízi törzsgyakorlat a BM-ben
A Belügyminisztériumban az árvízvédelemre készülnek fel az Országos Katasztrófavédelmi Főigazgatósággal együtt.
Négyféle helyzetet gyakorolnak a szakemberek, a legrosszabb variáció az, amikor tömegeket kell kitelepíteni.
Árvízi törzsgyakorlatot tartottak pénteken a rendvédelmi szervek vezetői a Belügyminisztériumban, még egy kórházat is kiürítettek, persze, csak papíron.
Bemutatták a Nemzeti Helyzetértékelő Központot is.
Ide fut be minden információ, például az árvízhelyzetről.
A belügyminiszter délelőtt aláírta az Országos Bevetési Irányítási Tervet, amelyben pontosan megfogalmazták azt a rendvédelmi szervek vezetői, hogy hogyan kell szakszerűen és pontosan az embereket mozgósítani különböző súlyosságú katasztrófák esetén.
Pintér Sándor elmondta azt is, hogy a Sajó völgyében záportározókat kezdtek el építeni, a védműveket pedig megemelik, mire a víz eléri a térséget.
Hozzátette: 1008 polgármestert képeznek ki arra, hogy egy esetleges árvíz kapcsán irányítani tudják a munkálatokat. forrás: mr1.hu
2011-01-21 12:59:19
Kokovai Péter
Megbénult egy nő, mert kiszívták a nyakát
2011-01-21 13:23:22
Juhász Éva
Busz gázolta el a zebrán: életveszélyben a biciklista
Életveszélyes sérüléseket szenvedett az a kerékpáros férfi, akit egy zebrán gázolt el egy autóbusz Kecskeméten.
A baleset pénteken délelőtt történt a kiskunsági megyeszékhely Rákóczi útján, egy zebrán.
A 75 éves férfi biciklivel közlekedett, mikor elütötte egy távolsági busz.
Az elgázolt férfi súlyos sérüléseket szenvedett, életveszélyes állapotban szállították kórházba a mentők.
Azt még vizsgálják, hogy az elgázolt férfi szabályosan haladt -e az úttesten.forrás: hirtv.hu
2011-01-21 13:34:02
Juhász Éva
Az árvízi védekezést is segítik az új közmunkások
A jövő hét hétfőtől 13.600 munkanélküli dolgozik majd az országos közfoglalkoztatási programban.
Négy órában foglalkoztatják őket, ám aki az ár- és belvíz elleni küzdelemben kap munkát, nyolc órában dolgozhat.
Négyszáz ember léphet munkába az Alsó-Tisza Vidéki Környezetvédelmi és Vízügyi Felügyelőségnél hétfőtől.
A vízügyi igazgató ma írta alá a szerződést a munkaügyi központtal Békéscsabán.
Az ár- és belvízi védekezésben foglalkoztatott közalkalmazottak napi nyolc órában 12 hónapon keresztül dolgozhatnak, ezzel megduplázódik a vízügyi igazgatóság munkatársainak száma, és több önkormányzat belvízi védekezésének szervezése elől is elhárul az akadály.
Az ATIKÖVIZIG eddig alkalmi munkások felvételével pótolta a munkaerőhiányt.
Az igazgatóság vezetője, Kozák Péter a Krónikának elmondta: eddig körülbelül száz alkalmi munkavállalójuk volt, egy részük átlép a közfoglalkoztatásba, ahol rendszeres jövedelemszerzésre lesz lehetőség év végéig.
Továbbra is munkát ad az ár- és belvíz elleni védekezés a Közép-Tisza mentén is.
A Hortobágy-Berettyón Karcag és Kisújszállás között még mindig harmadfokú az árvízvédelmi készültség.
Jász-Nagykun-Szolnok megyében közel 61 ezer hektár van víz alatt.
A vízátfolyások miatt még mindig le van zárva a Jásztelek és Jászapáti közötti út. Tíz önkormányzat rendelt el harmadfokú készültséget.
A területileg illetékes vízügyi igazgatóság tájékoztatása szerint még nem érkezett meg számlájukra az a pénz, amit közfoglalkoztatásra fordíthatnak. forrás és teljes cikk: mr1.hu
2011-01-21 13:44:32
Juhász Éva
Denevérek és szürke gém a vadaspark mentőközpontjában
Csaknem öt tucat rőt korai denevér (Nyctalus noctula) és egy legyengült szürke gém (Ardea cinerea) pihent a Szegedi Vadaspark mentőközpontjába.
Miután megerősödtek, az állatokat szabadon is engedték közölte Veprik Róbert igazgató.
A denevéreket szám szerint ötvenhetet egy szegedi építkezésen, a tető bontása során találták meg a munkások.
Nem hagyták sorsukra a védett állatokat, hanem beszállították őket a Vadasparkba.
Valamennyien egészségesek voltak, és az évszakhoz képest enyhe idő is lehetővé tette szabadon engedésüket a vadasparki erdőben.
A denevérek vagy a 44 hektáros park fáinak odvaiban bújnak el a tél hátra lévő részére, vagy valamilyen épületben keresnek menedéket az újra beköszöntő hideg miatt.
A rőt korai denevér viszonylag gyakori faj, amely sikerrel telepedett meg a nagyvárosokban is.
Itt telelőhelyül nem faodvakat, hanem melegebb zugokat, sőt panelréseket is választhat.
Télen az enyhébb időszakokban felébredhet, időnként még ki is repül.
Ha megzavarják, igyekszik gyorsan új helyet találni magának.
Csakúgy, mint minden más hazai denevérfaj, rendkívül hasznos.
Az állatkert mentőtevékenysége során évente több száz sérült vagy legyengült madarat fogad, majd hosszabb-rövidebb ápolás után enged vissza a természetbe.
A minap például egy szürke gémet hozott be a mentőközpontba a Kiskunsági Nemzeti Park természetvédelmi őre Fehér-tóról.
Szerencsére a madár nem sérült meg, csak legyengült a nagy hidegben.
Miután " összeszedte magát`, és az időjárás is enyhült, a gondozók szabadon engedték a vadasparki Sancer-tónál.
A Szegedi Vadaspark, a vajdasági Palics állatkertje és a Kiskunsági Nemzeti Park természetvédelmi mentőtevékenységéhez és az ehhez kapcsolódó állat- egészségügyi feladatok ellátásához uniós támogatást nyert.
Ez komoly segítség, hiszen az intézmény eddig kizárólag saját forrásból fedezte ezt a munkát hangsúlyozta az igazgató.forrás: szegedma.hu
2011-01-21 13:54:13
Molnár Attila
Nem szűnik a készültség
Két lakóingatlan állapota kritikus Dóc külterületén, egy melléképületet le kellett bontani a belvíz miatt.
30 fő ideiglenes elhelyezésére felkészültek, de Tóth Margit polgármester reméli, hogy arra nem lesz szükség.
December 17-én kellett elrendelni a másodfokú belvízvédelmi készültséget Dóc község külterületén, és ez az óta is érvényben van mondta el Tóth Margit polgármester a Rádió 7 Dóci magazinjában.
Hangsúlyozta: ez a külterületre vonatkozik, de ott is normalizálódni látszik a probléma a múlt heti bejárás szerint.
Ez annak tudható be, hogy a vízi közmű társulat azon a területen tudott csatornatisztítást végezni, ahol a legkritikusabb volt a helyzet.
A múlt héten két külterületi lakóingatlant az építési hatóság megvizsgált, és az aládúcolást javasolta, ezek megtörténtek, valamint egy lakóépület melletti melléképület rogyott meg, azt tulajdonosa lebontotta.
Azóta a lakóingatlanok állapota láthatóan nem romlott, viszont a területen helyenként megjelentek fakadóvizek.
A védekezés során mintegy 600 homokzsákot használtak fel, a tulajdonosok egy-két kivételtől eltekintve megértőek a kialakult helyzettel.
Ehhez hozzájárul az is, hogy normál esetben minden tanya több úton is megközelíthető, és most sincs teljesen elzárt.
Hozzá tartozik az is, hogy a tanyagondnok és a védekezésben résztvevő alkalmazottak nem azok az emberek, akik az órájukat nézve dolgoznak, hanem ha szükség volt rá, akkor folyamatosan szivattyúztak, a tanyán élőknek bevásároltak, orvoshoz vitték őket, mert saját járművükkel ezt nem tudták megoldani emelte ki a polgármester.
A Szegedi Rendőrkapitányság felajánlotta, hogy ha szükség van a segítségre, egy órán belül egy terepjáróval rendelkezésre állnak.
Harminc ember kitelepítésére készültek fel, szükség esetén a Művelődési Házban el tudják helyezni őket, ennek szükségességét már decemberben látták.
Az eddigi védekezés hozzávetőlegesen nyolcszázezer forintba került, de már a belvíz elvonulását követő teendőkre is felkészültek.
Három cégtől kértek árajánlatot a földutak helyreállítására, várhatóan 2-3 millió forint között lesz ennek a költsége, vélhetően zúzott kővel fogják meghordani a tönkrement szakaszokat.
A témához kapcsolódóan kiemelte: nagyon rosszkor jött a közfoglalkoztatás átalakítása, mivel a belvízi védekezésre csak a közmunka program keretében tudott Dóc munkaerőt biztosítani.
Decemberrel fel kellett mondani azoknak az alkalmazottaknak, és két hónapos önkormányzati alkalmazotti munkaszerződéssel, négy fővel tudták biztosítani a védekezés folytonosságát.
Idő közben megtörtént a törvényi módosítás, az új rendszerben maximum négy órás munkarendben tudnak foglalkoztatni embereket.
Ez a munkaszervezést nagymértékben megnehezíti fűzte hozzá.
Megosztom!
|
2011-01-21 14:00:18
Kokovai Péter
A tanár lefejelte a rendbontó diákot
2011-01-21 14:23:17
Juhász Éva
Érdemes igyekezni a családiadókedvezmény- igényléssel
Családi adókedvezményt év közben nem lehet visszamenőlegesen kérni.
Ha valaki most nem kéri, bármelyik hónapban megteheti, de januárig visszamenőleg csak a jövő évi adóbevallásában tudja igénybe venni.
A kedvezményt kismamák is igénybe vehetik.
Az új adórendszer szerint egy, illetve két gyerek után havonta és gyermekenként tízezer, három vagy több gyermek után havonta és gyermekenként 33 ezer forint plusz jövedelemhez jutnak a családok.
Az ehhez szükséges nyomtatvány az adóhivatal honlapjáról letölthető, és azt mindkét szülőnek és a munkáltatóiknak is alá kell írnia.
Vámosi Nagy Szabolcs adószakértő arra hívja fel a figyelmet: előfordulhat, hogy valakinek nincs annyi adója, hogy kihasználja a teljes kedvezményt, a fennmaradó részt azonban a másik szülő még érvényesítheti.
Az igénylést a napokban kell benyújtani, hiszen a februári munkabért már érinti.
Ha valaki nem teszi ezt meg, nem veszíti el ezt a kedvezményt.
Ezekre a hónapokra az adóelőlegnél már nem tudja érvényesíteni, de az adóbevallásában még igen.
A kedvezményt kismamák is igénybe vehetik a várandóság 91. napjától.
Ehhez csak egy orvosi igazolás szükséges.forrás: mr1.hu
2011-01-21 14:46:30
Juhász Éva
A jövő hét elején érkezik meg az újabb komolyabb havazás
Az előttünk álló hétvége száraz, ám szeles, hideg időt tartogat, naposabb időben vasárnap bízhatunk.
A hét elejéig számottevő havazás már nem várható, az újabb csapadékzóna előre láthatólag vasárnap éjjel érkezik, és a jövő hét elején ebből többfelé havazhat.
A csúcsértékek fagypont körül alakulnak, hétfőtől visszatérnek a kemény reggeli fagyok is.
Szombaton északon és nyugaton a változóan felhős időben néhány órára kisüt a nap, míg másutt felhős, borús időre van kilátás.
A déli és a keleti megyékben fordulhat elő elszórtan hószállingózás, gyenge havazás.
Gyakran erős lesz az északias szél.
Kora délután -1, +3 fok körül alakul a hőmérséklet.
Vasárnap a nap első felében több órára kisüt a nap, majd észak, északnyugat felől felhősödés kezdődik, fokozatosan beborul az ég.
Csapadék azonban a nap nagy részében nem valószínű, legfeljebb északnyugaton lehet az esti órákban hószállingózás, kisebb havazás.
Élénk lesz az északnyugati szél.
-1, 3 fok között tetőzik a hőmérséklet.
Hétfőn eleinte jobbára borult időre van kilátás, többfelé fordul elő havazás, helyenként hófúvás, majd északnyugat felől fokozatosan felszakadozik, csökken a felhőzet, és megszűnik a csapadék.
Megerősödik az északnyugati szél.
Kora délután -3, 2 fok várható.
Kedden eleinte az ország jelentős részén a napos időt csak kevés felhő zavarja meg, majd késő délutántól nyugat, észak felől felhősödés kezdődik, és akkor a Dunántúlon már elszórtan, este egyre többfelé alakul ki havazás.
Élénk lesz a délnyugati szél.
A legmagasabb nappali hőmérséklet -3, 2 fok között alakul.forrás és teljes cikk: ozonenetwork.hu
2011-01-21 14:55:46
Olasz Monika
Folyamatos a készültség Székkutason
Székkutas külterületén több száz hektár termőföld van víz alatt, és több tanya is veszélybe került.
A szivattyúk éjjel-nappal működnek, és homokzsákolással próbálják megóvni az épületeket.
Szél István polgármester elmondta: négy nagyobb teljesítményű szivattyú működik, és az elmúlt időszakban homokzsákolás is történt, naponta 20-30 zsákot helyeztek el tanyák és kertek környékén, hogy az épületekig ne érjen fel a víz.
Székkutas külterületén, a Pusztaszéli úton a legnagyobb a probléma, ahonnan három szivattyú nyomja ki a vizet a pusztába tudtuk meg Rostás Péter alpolgármestertől.
Ezen kívül a 47-es út mellett és a Kakasszéki bekötőút találkozásánál lévő három tanyában van nagy gond, itt egy lánctalpas kotrógéppel kitakarították a csatornákat, és megpróbálják a vizet kivezetni a Kakasszéki- csatornába.
Az alpolgármester elmondta: a falut is védik a Nagykereszt útnál, Székkutas háta mögött az egyik lakos saját szivattyúja megy, míg a község túlsó végén az önkormányzaté.
A belvíz az I-es üzemegységnél is lakásokat, garázsokat fenyeget, itt egy tűzoltóautóval napok óta szivattyúzzák a vizet.
Rostás Péter arról is beszélt, hogy Pál András gazdálkodónál az ingatlanon kívül több száz tonna gabona is veszélybe került.
Négy nap, négy éjszaka ment a szivattyú, és csak 7 millimétert apadt a víz.
Ha rosszabbodik a helyzet, ki kell költöztetni az embereket az ingatlanjaikból mondta Szél István, akitől megtudtuk: rengeteg felajánlás érkezett már társadalmi munkára, sokan segítenek, és a szivattyúk mellett dolgoznak.
A polgármester ezúton is arra kér mindenkit, hogy aki csak teheti, akár 500 vagy 1000 forinttal is segítsen, és utaljon a Kármentő Alapba.Olasz Mónika
2011-01-21 14:58:40
Kokovai Péter
800 millió a szegedi kajak-kenu vb-re
2011-01-21 15:01:01
Olasz Monika
A feltörekvő országok a legoptimistábbak
2011-01-21 15:01:38
Juhász Éva
Színes paletta a 80. évfordulóra
A Szegedi Szabadtéri Játékok az ország legnagyobb befogadóképességű és legidősebb szabadtéri játékhelyszíne, mely idén már fennállásának 80. évfordulóját ünnepli.
Herczeg Tamás igazgatóhelyettestől megtudtuk: az évadot egy ünnepi előadással nyitják meg.
Madách Imre Az ember tragédiája című művét viszik színre július 1-jén és 2-án.
Az ember tragédiája szervesen hozzátartozik a Szegedi Szabadtéri Játékok történetéhez, a legtöbbet futott előadásnak is lehet nevezni folytatta Herczeg Tamás.
Hiszen a művet 16 nyáron át, összesen 61 előadásban mutatták be, azonban több mint egy évtizede nem játszották, és a próza is háttérbe szorult.
Az előadást Vidnyánszky Attila rendezi, igazi széles vásznú nagy produkcióra készül.
Egy szereplőt elárult a rendező: Lucifer szerepében Trill Zsolt lesz látható.
Az évad többi előadása is színes palettát mutat: A víg özvegyben az operaénekesek mellett Haumann Péter, Csákányi Eszter, Hernádi Judit, Molnár Piroska, Bajor Imre, Szacsvay László lép színpadra.
Ezután a Carmen című előadás tér vissza, melyben tavaly a szakmai kritika és a közönség ízlése találkozott.
Az évadot pedig a Dóm téren a Valahol Európában című magyar musicallel zárják Mácsai Pállal, Alföldi Róberttel, Tompos Kátyával, Pindroch Csabával és még sok más neves művésszel.
Az újszegedi színpadon pedig egy gyerek musical lesz műsorra tűzve, a Szegedhez köthető Darvasi László művéből készült Popeye című zenés produkció Ganxsta Zolee főszereplésével.
Valamint itt lesz még látható két egyfelvonásos opera is: a Gianni Schicchi és a Mario és a varázsló.
Megosztom!
|
2011-01-21 15:22:20
Juhász Éva
" Egy élet értékét azon lehet legjobban lemérni, hogy az ember mennyit tudott változtatni környezetén " - nyilatkozta Réthelyi Miklós a magyar kultúra napja alkalmából megrendezett díjkiosztón.
Kölcsey Himnusza megváltoztatta a magyar nemzeti közösséget - mondta el Réthelyi Miklós nemzeti erőforrás miniszter pénteken a budapesti Iparművészeti Múzeumban, ahol kitüntetéseket adott át a magyar kultúra napja alkalmából.
A magyar kultúra napját 1989 óta ünnepelik január 22-én annak emlékére, hogy Kölcsey Ferenc 1823-ban ezen a napon fejezte be a Himnusz kéziratát.
Az ünnep kapcsán megtartott díjátadó előtt Réthelyi Miklós hangsúlyozta: egy élet értékét azon lehet legjobban lemérni, hogy az ember mennyit tudott változtatni környezetén.
" Kölcsey Himnusza megváltoztatta a magyar nemzeti közösséget (...), mert átélhetővé tett olyan elvontnak tűnő fogalmakat, mint a nemzet " - idézte fel a miniszter, hozzátéve azonban, a költő nemcsak a nemzet fogalmát írta körül, hanem a szabadságot is.
Mint kiemelte, többféle szabadság létezik, így például az alkotói szabadság, " mely nemcsak a művészi önmegvalósítást jelenti, hanem az élet kiteljesítésének a lehetőségét, amikor nincs vérözön, sem lángtenger (...)
Szabadság nélkül nem születtek volna meg azok az alkotások, szellemi és közösségi teljesítmények, melyek most díjat érdemelnek " - fogalmazott.
A Nemzeti Erőforrás Minisztérium vezetője rámutatott: a Himnusz " a magyar identitás és nemzeti érzület legteljesebb kifejezése ", mely szellemi vonatkozásokban is kijelöli a haza terét: " a haza tehát nemcsak földrajzi terület, hiszen magunkban hordozzuk, ahogy magunkban hordozzuk gondolatainkat, érzéseinket is, melyeket alkotássá formálhatunk ".
Réthelyi Miklós kifejtette, az igazi jutalmat a befejezett munka hordozza magában, de a pénteken Szőcs Géza és Hoffmann Rózsa államtitkárokkal együtt átadott művészeti és oktatási elismerések is remélhetőleg új fejezetet nyitnak a díjazottak munkásságában.
Réthelyi Miklós miniszter és Szőcs Géza államtitkár Bibliotéka Emlékérem díjat adományozott azoknak a könyvtárosoknak, akik irányító, elméleti vagy gyakorlati munkájukkal jelentős mértékben hozzájárultak a magyar könyvtári kultúra fejlődéséhez, így Sándor Ákosnak, a Szegedi Tudományegyetem Egyetemi Könyvtár informatikus osztályvezetőjének.
A kultúra területén tett önzetlen szolgálatáért, kiemelten a Békéscsabára, a Munkácsy Mihály Múzeumba került Kis Jeanne című Munkácsy-kép megvásárlásához hiányzó támogatás egyösszegű biztosításáért A kultúra pártfogója díjat adományozták Dobroczki Mihály László békéscsabai nyugalmazott gyógyszerésznek.
Réthelyi Miklós miniszter és Hoffmann Rózsa államtitkár Szent- Györgyi Albert-díjat adományozott a magyar felsőoktatás területén dolgozó iskolateremtő, nemzetközi elismertségű munkát végzőknek, többek közt Móricz Ferencnek, a Szegedi Tudományegyetem professor emeritusának.
Réthelyi Miklós nemzeti erőforrás miniszter és Hoffmann Rózsa oktatásért felelős államtitkár asszony az alap-, közép- és felsőfokú oktatási területen végzett magas színvonalú munkáért, valamint a pedagógiai gyakorlatot segítő kiemelkedő tudományos tevékenységéért Apáczai Csere János-díjat adományozott Békési Imréné Fejes Katalinnak, a Szegedi Tudományegyetem Bölcsészettudományi Kar egyetemi docensének. forrás és teljes cikk: hirado.hu
2011-01-21 15:52:53
Juhász Éva
A kormány 64 milliárdot különít el az ELI-re
A kormány az Új Széchenyi Terv keretében támogatja a Szegeden megvalósuló szuperlézer programot mondta Molnár Ágnes, a Nemzeti Fejlesztési Minisztérium (NFM) államtitkára.
Az Extreme Light Infrastructure (ELI) európai uniós program a világon jelenleg létező legnagyobb lézernél ezerszer nagyobb teljesítménysűrűségű kutató szuperlézer megépítését célozza, amely az összeurópai érdekeltségű kutatási infrastruktúrák stratégiai tervében szereplő 44 nagyberendezés egyike lenne.
Az ELI nemzetközi irányító bizottságának 2009. október elsejei döntése értelmében a lézerberendezést három helyszínen Prágában, Szegeden és Bukarestben építik meg.
Molnár Ágnes elmondta: a lézer létrehozása Szegeden az ország szempontjából hatalmas lehetőséget jelent, mert ez a projekt a nagyberendezés megépítésével nem ér véget.
Az ELI óriási támogatás a hazai és nemzetközi tudományos élet számára, valamint kedvező hatást gyakorol a gazdaságra Szegeden és környezetében is.
Az ELI-program az Új Széchenyi Tervben megfogalmazott szellemiséget tükrözi vissza, a kutatóbázis megépítésével megmozdul a tudományos világ, és jelentős hatással lesz a gazdaság fejlődésére is fejtette ki az államtitkár.
A szuperlézer berendezés beszerzésének támogatására a kormány 64 milliárd forintot különít el az Európai Unió strukturális alapjaiból.
A program alátámasztására a szakembereknek olyan anyagot kell készíteniük, amelyet Brüsszelben kedvezően ítélnek majd meg és hozzájárulnak a támogatás megadásához hangsúlyozta Molnár Ágnes.forrás: szegedma.hu
2011-01-21 15:54:37
Kutasi Roland
Pénzügyi veszélybe került Mindszent!?
Információink szerint kérdésessé vált, hogy a mindszenti önkormányzat ki tudja -e fizetni a februári fizetéseket, és rendezni tudják -e az óvodai és iskolai étkeztetés költségeit.
A településnek több tízmillió forintot kellene kifizetnie, míg kevesebb, mint hárommillió forint forrással rendelkezik.
Értesüléseink szerint a település számlatartozása meghaladja az 50 millió forintot, amelyből több tízmillió 60 napon túl lejárt követelés.
Ezen felül a csatorna beruházás megvalósulásához a településnek további 50 milliót kell rövidesen befizetnie, amely nem fog megtérülni a pályázatból.
A mindszenti kasszában maradt, mindössze 2,7 millió forint azt jelzi, hogy a képviselőtestületnek a fizetésképtelenséggel kell szembenéznie.
Megosztom!
|
2011-01-21 16:07:07
Antal Sándor
Érmek az atléták nyakában
Terematlétika bajnokságon vettek részt a Mindszenti Általános Iskola diákjai, akik összesen 17 éremmel távoztak Vásárhelyről - tájékoztatta portálunkat Ivanovné Tóth Ágnes testnevelő.
III. korcsoport: Buczhholz Denissza: magasugrás I. hely, 30 méteres síkfutás II. hely Nagy Ágnes: medicinlabda lökés I. hely, magasugrás II. hely, helyből távolugrás III. hely Pálinkó László: medicinlabda lökés I. hely, magasugrás II. hely Vígh János: 30 méteres síkfutás I. hely, helyből távolugrás I. hely, medicinlabda lökés II. hely Kis Martin: helyből távolugrás III. hely IV. korcsoport: Balla Péter: 30 méteres síkfutás III. hely Dömötör Márk: magasugrás III. hely Gémes Ágnes: 30 méteres síkfutás I. hely, helyből hármasugrás I. hely Köblös Attila: 30 méteres síkfutás I. hely, helyből hármasugrás II. hely Versenyeztek még: Csajbók Zsófia, Dani Dániel, Kormány János, Korom Krisztián, Kuhár Dominik, Losonczi Máté, Terhes Gábor, Tóth Helga, Zsingellér Dóra.
Felkészítő tanár: Ivanovné Tóth Ágnes és Tóthné Terbán Irén.
2011-01-21 16:16:11
Juhász Éva
Összemérték tudásukat a Klauzálban
A Hódmezővásárhelyi Többcélú Kistérségi Társulás Klauzál Gábor Általános Iskola és Óvoda 7. alkalommal rendezett pénteken kultúrtörténeti vetélkedőt a Magyar Kultúra Napja alkalmából.
A versenyen a gyermekek két korcsoportban mérhették össze tudásukat: a 4-5. és a 6-7-8. osztályosok versenyében.
A Kékesiné Palotás Mária által összeállított színes feladatsor a magyar kultúra különböző korszakaiba repítette a résztvevőket.
A következő eredmények születtek: 4-5. osztály: I. helyezett: 5. a osztály (Bába Edina, Tóth Martin, Török Bendegúz) II. helyezett: 5.c osztály (Ale Sarah, Kovács Tibor, Novák Dominik) III. helyezett: 4.b osztály (Nagy Dániel, Jakus Imre, Galambos Alexandra) 6-7-8. osztály: I. helyezett: 8.a osztály (Albert Anett, Bánfi István, Dáni Dániel) II. helyezett: 7.b osztály (Buza Virág, Galambos Nikolett, Széles Szilvia) III. helyezett: 7.c osztály (Boér Andrea, Kovács Bettina, Novák Vivien) forrás: Kovács Szabina
2011-01-21 16:46:30
Juhász Éva
Ketten meghaltak, többen megsérültek egy balesetben
Ketten meghaltak, többen megsérültek, amikor több jármű ütközött péntek délután a 4-es főúton, Karcag és Kisújszállás között - erősítette meg az MTI információját a megyei katasztrófavédelem.
A baleset a 4-es főút 152-es kilométerénél történt.
Az érintett útszakaszon teljes útzár van érvényben - közölte a Jász-Nagykun-Szolnok megyei katasztrófavédelem ügyeletese.
Szabó Zita, a megyei rendőr-főkapitányság sajtószóvivője azt mondta: az első információk szerint hat - feltehetően várakozó - személyautóba rohant bele egy tehergépkocsi Kisújszállás külterületén.
Az Országos Mentőszolgálat ügyeletese, Tamási Andrea arról tájékoztatott, hogy két mentőhelikopter és hét mentőautó indult a helyszínre. forrás: MTI
2011-01-21 16:49:24
Juhász Éva
Már májusban a parlament elé kerülhet a közoktatási törvény
Hoffmann Rózsa oktatási államtitkár szerint talán már májusban, de legkésőbb szeptemberben az Országgyűlés elé kerül a közoktatási törvény és a pedagógus- életpályamodellről szóló törvény.
A tervek szerint májusban a parlament elé kerülhet a közoktatási törvény és a pedagógus-életpályamodellről szóló törvény - mondta Hoffmann Rózsa oktatási államtitkár.
Hoffmann Rózsa a Fókuszban a közoktatás című, a XI. Educatio Nemzetközi Oktatási Szakkiállításhoz kapcsolódó szakmai fórumon közölte: a kormány tavaszi hivatalos törvényalkotási programjában nem szerepel ez a két törvény, de ez csak arra vezethető vissza, hogy az európai uniós soros elnökség nagyon leterheli a kabinetet, így a testület úgy döntött, tervébe csak azokat a jogszabályokat veszi fel, amelyeket mindenképpen meg akar alkotni.
Ha mégsem a tervek szerint alakulnak az események, akkor a szeptemberi ciklusban mindenképpen a parlament elé viszik a két törvényt - tette hozzá előadásában az államtitkár.forrás: mr1.hu
2011-01-21 16:50:25
Diviki Sándor
Kézművesség és a kultúra köszöntése
A Magyar Kultúra Napja alkalmával január 21-én a Tiszti Klub adott helyet a Hódfó népi iparművészek kiállításának.
A kiállításon megjelenteket a helyőrség zenei ötöse köszöntötte, majd a Himnusz hangjai után dr. Tényi Jánosné a vendéglátó nevében köszöntötte a megjelenteket.
Almási István alpolgármester ünnepi köszöntőjében a Himnuszról beszélt megemlítve Kölcsey Ferenc és Erkel Ferenc örök értékű szövegét és zenéjét.
A Himnusz sorsáról szólva megemlített két dátumot, 1848-at és 1956-ot, amikor lelket öntött a Himnusz az emberek szívébe.
Szólt az egyetemes és magyar kultúra fontosságáról és annak sokrétűségéről.
Nagy Vera néprajzkutató megnyitójában beszélt Kis Lajos kutató munkásságáról, a vásárhelyi hímzés történetéről, a hagyományok ápolásáról, valamint a vásárhelyi Népművészeti és Háziipari Szövetkezet történetéről, amely 1952-1995-ig tartott.
Elmondta, közel hétezer mintát mentettek meg a szövetkezet megszűnése után.
A műsor színvonalát emelte Zabos Illés Dávid, aki Baka István: Liszt Ferenc éjszakája a Hal téri házban című versét szavalta el.
Három kiváló alkotó Marton Sándorné, Sárosi Mihályné, és Rózsa Albert Imréné` Magyar Kézműves Remek` -díjjal kitüntetett népi iparművészek legszebb munkáit hozták el a kiállításra, amelyet a Tiszti Klubban megtekinthető január 28-ig munkanapokon 8-17 óráig a klub helyiségében.
2011-01-21 17:12:53
Juhász Éva
Foglalkozás körében elkövetett gondatlan veszélyeztetés vétsége miatt véglegesen eltiltott hivatása gyakorlásától egy orvost pénteken a Kecskeméti Városi Bíróság.
Az ügyész a megismételt elsőfokú eljárásban hozott ítéletet tudomásul vette, az orvos és ügyvédje azonban jelezte fellebbezési szándékát.
A vádirat szerint az orvos több szabályt is megszegett, amikor egy idős, öntudatlan beteg állapotát nem mérte fel kellő részletességgel, arra hivatkozva, hogy az alszik és felébresztése nem indokolt.
Azt írta elő, hogy a beteg sok folyadékot fogyasszon.
A beteg másnap meghalt.
A vádirat a halál bekövetkezését nem írta a vádlott terhére.
Az orvos 2000 óta a Magyar Máltai Szeretetszolgálatnál dolgozik, de időnként a háziorvosok helyett ügyeleti szolgálatot vállalt Kecskeméten.
A szakértők szerint a vádlott hibázott, amikor a beteget nem kellő alapossággal vizsgálta meg, miután ügyeletes orvosként kihívták.
A szakvéleményekben azonban úgy vélik, a beteg akkor sem biztos, hogy túlélte volna a betegségét, ha azonnal kórházi kezelést kap.
Az elhunytnak korábban szívinfarktusa is volt.
A bíróságon elhangzott, hogy az orvos felhívta a hozzátartozók figyelmét arra: ha a beteg felébred és rossz állapotban lesz, akkor ismét hívják vagy szóljanak a mentőknek.
A vádlott korábban elmondta: amikor a sértetthez kihívták, azt kérték indulatosan tőle, hogy a beteget pszichiátriai intézetbe vitesse.
Miután ezt nem teljesítette, a sértett testvére agresszív módon lépett fel vele szemben.
A per során meghallgatott szakértők szerint az orvos korlátozottan alkalmas az orvosi tevékenység ellátására, stresszhelyzetben a teljesítménye rosszabb lehet az elvártnál.
Az eset után a vádlottat a háziorvosi ügyeleti szolgálat gyakorlásától eltiltották.
A Bács-Kiskun Megyei Bíróság korábban megállapította, hogy az elsőfokú bíróság eljárási szabálytalanságot követett el, emiatt az első fokon meghozott ítéletet megsemmisítették és új eljárást rendeltek el.
Az orvost akkor első fokon százezer forint pénzbüntetésre, valamint 160 ezer forint bűnügyi költség megfizetésére kötelezték.
A megismételt eljárásban, a pénteki tárgyaláson a perbeszédek elhangzása előtt a vádlott azzal az észrevétellel fordult Piegel Zsolt Krisztián bíróhoz: őt súlyosan sérti az a tény, hogy a vád koronatanúja - az elhunyt egyik hozzátartozója - bizonyítottan pszichiátriai betegségben szenved.
Az ügyész ezt követően az orvos mesterségbeli járatlanságára hivatkozva utalt arra: a szakértői vélemények egy része szerint a vádlott ismeretei laikus szintűek, és az orvos erős pszichés nyomás alatt az események közötti összefüggések értékelésében átlag alatt teljesít.
Hangsúlyozta: nem bizonyított, hogy a hozzátartozók rosszhiszeműen jártak el és akadályozták az orvos munkáját, ám még ezt feltételezve sem menthető a doktor mulasztása.
A vádlott védője ezzel szemben azzal érvelt: ügyfele hivatása gyakorlásának kezdete óta hibátlanul végezte munkáját, így indokolatlan őt szakmai járatlansággal vádolni.
Emellett az orvos vallomásai a vád tanúinak nyilatkozataival ellentétben mindvégig következetesek voltak a per során.
Az ügyvéd úgy vélte: a beteg családja a történtek kapcsán megszegte együttműködési kötelezettségét, az általuk teremtett körülmények pedig feljogosították a vádlottat az ellátás visszautasítására.
A védő szerint az eljárás során a szakértők ezeket a körülményeket figyelmen kívül hagyták.
Védence kizárólag e körülmények dokumentálásának elmulasztásában vétkes, így méltánytalan és indokolatlan lenne az ügyész által kért elmarasztaló ítélet - mondta.
A vádlott az utolsó szó jogán kijelentette: az orvosi munkában a beteg és a hozzátartozók jóhiszeműsége adja meg a kellő döntési szabadságot, a szakértők e jóhiszeműséget feltételezve alkottak véleményt az esetről.
Mivel a sértett életfunkciói a vizsgálat idején jók voltak, meggyőződése szerint a beteg halálát az otthoni gondozás hiánya okozta.
A bíróság mindezek után foglalkozás körében elkövetett gondatlan veszélyeztetés vétségében bűnösnek mondta ki és hivatása gyakorlásától véglegesen eltiltotta az orvost.
Kötelezte továbbá 165 ezer forint perköltség megfizetésére.
A bíró az elsőfokú ítélet indoklásaként elmondta: mulasztásával az orvos nem okozója a sértett halálának, ám közvetlen veszélynek tette ki a beteg életét és testi épségét.
Jelezte továbbá, hogy a bíróság a hozzátartozók nyilatkozatát fogadta el az orvos érvelésével szemben.
Ráadásul az elhunyt családtagjainak bizonyítást nem nyert rosszhiszemű magatartása nem menti fel a doktort a hiányos vizsgálat jogi következményei alól.
Az enyhítő körülményeket figyelembe véve a bíróság eltekintett a perköltségen felüli pénzbüntetés mint főbüntetés kiszabásától. forrás: inforadio.hu
2011-01-21 17:20:38
Juhász Éva
Megtekintheti dr. Lázár János vagyonnyilatkozatát
2011-01-21 17:36:11
Juhász Éva
Az Alsó-Tisza lassulva apad.
Szegednél a vízállás az I. fokú készültségi szint (650 cm) alatti, Mindszentnél I. fok fölötti.
A Maros kisebb árhullámai, és a Közép- Tiszáról ideérő tiszai árhullám miatt a következő napokban is az apadás lassú marad, ezért Mindszentnél még a jövő héten is I. fokú készültségi szint (650 cm) fölötti vízállás várható.
Az elmúlt három napon jelentős csapadék nem volt a Tisza vízgyűjtőjén.
Csak tegnap és tegnapelőtt hullott némi eső, a hegy- és dombvidékeken hó; összességében, területi átlagban 3-5 mm.
A vízgyűjtőt borító hó mennyisége nőtt.
A szegedi szelvény feletti teljes vízgyűjtő hóvízkészlete 1,75 km3, a mai napra számított sokéves átlag 55 %-a.
Az időjárás-előrejelzés szerint szombat estig délen, délkeleten többfelé várható eső, havas eső, havazás, másutt elszórtan hózáporok alakulnak ki.
A szombat estig lehulló csapadék mennyisége területi átlagban csak a Szamos-Kraszna, a Körösök, valamint a Maros vízgyűjtőjén éri el a 10 mm-t, másutt 3 mm alatt marad.
Vasárnap eleinte még délkeleten, keleten várható további csapadék, majd jelentős mennyiségű csapadékra már nem kell számítani.
Vízjárási helyzet: A múlt hét közepétől ismét erősödő hóolvadásból keletkező kisebb-nagyobb árhullámok a felső folyószakaszokon tetőztek.
A középtávú időjárás-előrejelzés alapján a következő napokban a felső folyószakaszokon apadó tendenciára lehet számítani.
A Körösök felső szakaszain az apadás megállt, kisebb visszaáradás is tapasztalható.
A védelmi szakaszunkra mértékadó csongrádi vízmércénél a vízállás az I. fokú készültségi szint (650 cm) feletti, lassan apadó, így még a jövő héten is I. fok feletti vízállásokra lehet számítani.
A Maros felső szakaszán, a hét elején kialakult kis árhullám ma Makónál tetőzik, a készültségi szint (400 cm) alatt.
Az apadás egy-két napon belül ismét gyenge áradásra válthat.
Az Alsó-Tisza lassulva apad.
Szegednél a vízállás az I. fokú készültségi szint (650 cm) alatti, Mindszentnél I. fok fölötti.
A Maros kisebb árhullámai, és a Közép-Tiszáról ideérő tiszai árhullám miatt a következő napokban is az apadás lassú marad, ezért Mindszentnél még a jövő héten is I. fokú készültségi szint (650 cm) fölötti vízállás várható.
Árvízvédekezés Az Alsó-Tisza vidéki Környezetvédelmi és Vízügyi Igazgatóság működési területén a nyolc árvízvédelmi szakaszból, öt védelmi szakaszon van I. fokú árvízvédelmi készültség érvényben, összesen 174,607 km hosszon.
Az árvízvédekezésben 75 fő vesz részt, akik a fokozatnak megfelelő figyelő szolgálatot ellátják, és az árvízi jelenségek által indokolt feladatokat hajtják végre.
Felhívják a figyelmet, hogy a fokozatban lévő árvízvédelmi szakaszokon töltésközlekedési engedélyekkel sem lehet a töltésen közlekedni, a sorompókat zárva tartják!
Belvízvédelem: Az Alsó-Tisza vidéki Környezetvédelmi és Vízügyi Igazgatóság működési területén a belvizek gyorsabb levezetése érdekében 8 munkagéppel végzi a főcsatornákon lefolyási akadályok eltávolítását.
A megtett beavatkozások hatására a belvízi helyzet a települések közvetlen közelében javult.
Az igazgatóság működési területén a belvízi elöntés nagysága jelenleg 84.150 ha, melyből a vetésterületek nagysága 28.150 ha, a szántóterület 25.000 ha, nagyon lassan csökken, mely a következő napokban várható csapadékok hatására nőhet.
Az Alsó-Tisza vidéki Környezetvédelmi és Vízügyi Igazgatóság működési területén a belvízmentesítésben a jelenleg 28 db üzemelő szivattyútelep III. és II. fokú belvízvédelmi készültség mellett, éjjel-nappali üzemben közel 4,0 millió m3 belvizet emel át.
A belvízvédekezésben 237 fő vesz részt.
A tíz helyszínre telepített mobil szivattyúállásokon további 314 ezer m3 belvizet szivattyúznak át, főként belterületek és lakóingatlanok mentesítésének érdekében.
Vízgazdálkodási Társulatok védekezése: II. fokú belvízvédelmi készültség mellett végzi belvízvédekezési tevékenységét a Szeged és Környéke, a Tisza-Marosszögi, a Szentes és Környéke, a Kiskunmajsa és Környéke, a Csongrád és Környéke, a Tisza-Kunsági és a Dél-Békés megyei Vízgazdálkodási Társulat.
Az igazgatóság 1-1 db szivattyút adott át a Szeged és Környéke, valamint a Tisza- Marosszögi VGT részére a belvízvédekezési munkák megsegítésére.
Önkormányzatok védekezése: I. fokú helyi vízkárelhárítási készültség van érvényben 19 településen: Bordány, Deszk, Dombegyház, Fábiánsebestyén, Felgyő, Ferencszállás, Földeák, Királyhegyes, Kiskunfélegyháza, Kiskunmajsa, Kistelek, Kiszombor, Magyarcsanád, Pusztaszer, Röszke, Újszentiván, Üllés, Zákányszék és Zsombó településeken.
II. fokú helyi vízkárelhárítási készültség van érvényben 30 településen: Baks, Balástya, Bugac, Csanádalberti, Csanádpalota, Csengele, Derekegyház, Dóc, Domaszék, Gátér, Harkakötöny, Hódmezővásárhely, Jászszentlászló, Kecskemét, Kiskunhalas, Kunszentmárton, Makó, Mártély, Mezőhegyes, Mórahalom, Nagyszénás, Ópusztaszer, Petőfiszállás, Pitvaros, Szatymaz, Szeged, Szegvár, Székkutas, Szentes, Tömörkény.
III. fokú helyi vízkárelhárítási készültség van érvényben 4 településen: Csanytelek, Csólyospálos, Csongrád és Pálmonostora településeken.
Az igazgatóság szakemberei több településen is segítséget nyújtanak az önkormányzatok által végzett vízkárelhárítási munkálatokban; 10 db záporszivattyút adtak át a belterületi védekezések megsegítésére: Csanytelek, Domaszék, Zákányszék és Pálmonostora önkormányzatainak részére. forrás: ATIKÖVIZIG
2011-01-21 18:03:33
Juhász Éva
A magyar ' ' húsosok ' ' támogatják, hogy most nem jöhet be a német hús
Támogatja a Magyar Állattenyésztők Szövetsége és tagszervezete, a Magyar Sertéstenyésztők Szövetsége, valamint a Magyar Sertéstartók Szövetsége (Sertésszövetség, MSSZ) azt, hogy Fazekas Sándor vidékfejlesztési miniszter átmenetileg korlátozta a Németországból származó friss és fagyasztott sertéshús és húskészítmények, valamint az élő sertés felhasználását és forgalmazását.
A szervezetek közleménye szerint a döntéshozóknak és a politikusoknak kötelessége volt ezt a döntést meghozni a magyar sertéságazat érdekében.
A Magyar Állattenyésztők Szövetsége és a Magyar Sertéstenyésztők Szövetsége együttes állásfoglalásukban arra kérik a magyar kormányt, hogy a dioxinnal, illetve valamennyi az egészségre ártalmas anyaggal szennyezett élelmiszer behozatalát minden lehetséges eszközzel akadályozza meg.
Alapvető közös érdek ugyanis, hogy a jelenlegi helyzetet a magyar sertéságazat megerősítésére lehessen felhasználni - áll a közleményben.
Sákán Antal, az MSSZ elnöke a közleményben arra hívja fel a figyelmet, hogy amennyiben az élelmiszerlánc-biztonságért felelős hatóság érvényt tud szerezni a miniszteri utasításnak, úgy a magyar húsipar a magyar sertéstartókkal összefogva, magyar alapanyagot dolgozhat fel a jövőben.
A Vidékfejlesztési Minisztérium mostani lépésével pedig megkezdődhet a hazai sertéstartók problémáinak orvoslása - tartalmazza a közlemény.
Az MSSZ véleménye szerint a mostani harmadik nyugat-európai dioxinbotrány miatt adott esetben indokolt lehet a korlátozó intézkedés határidejének meghosszabbítása is.
A vidékfejlesztési miniszter szerdán rendelte el a német sertéshúsok kötelező dioxinvizsgálatát. forrás és teljes cikk: hirado.hu
2011-01-21 18:15:00
Juhász Éva
Pénteken folyamatosan erősödött a forint
A kezdeti gyengülés után pénteken folyamatosan erősödött a forint, az eurót kora délután 273,85 forinton jegyezték a délelőtti 276 forinttal szemben.
A forint csütörtökön elveszítette a hét elején szerzett nyereségét, a kedden- szerdán jellemző 272 forint körüli jegyzések után csütörtökön már 276 forint körül forgott az euró.
A forint árfolyama kereskedők szerint a jegybank jövő hétfői kamatdöntésével kapcsolatos bizonytalanság miatt lengett ki a hét utolsó két napján.
A piacon többségében 25 bázispontos kamatemelést várnak a jegybanktól, de erősödött az a nézet is az elemzők körében, hogy a forint utóbbi időben tanúsított ereje és az állampapír-hozamok csökkenése szükségtelenné teszi a kamatemelést.
Pénteken ugyanakkor kedvező európai makrogazdasági mutatóknak köszönhetően az euró erősödött a dollárral, a jennel és a svájci frankkal szemben is.
Az euró 1,3550 dollár felett tavaly november vége, 112 jen felett öt hete, 1,30 svájci frank felett pedig tavaly december eleje óta nem látott magas árfolyamot ért el. forrás és teljes cikk: hirado.hu
2011-01-21 18:23:51
Juhász Éva
A MAGOSZ a Gazdasági Versenyhivatalhoz fordult
Jakab István, a MAGOSZ elnöke tartott péntek délután tájékoztatót Orosházán a térséget és a gazdákat érintő belvíz hatásairól.
Többek közt szólt a kormány által önálló soron a belvízhelyzet kezelésére biztosított 4,6 milliárd forintról, mellyel a vízgazdálkodási feladatok megfelelő ellátását kívánják elősegíteni tudtuk meg Horváth Józseftől, az Orosházi Gazdakör elnökétől.
A legsarkalatosabb téma a vis maior helyzet rendezése volt, mivel több cég továbbra is kártérítésre, fedezetvásárlásra kötelezi a vis maiort jelentő gazdálkodókat.
Követelik a be nem szállított gabona jelenlegi árát, holott a gazdák rajtuk kívül álló okok miatt nem tudták beszállítani a terményt, amely tulajdonképpen meg sem termett.
Hiszen már tavaly is sújtotta a térséget a belvíz, a jégkárról nem is beszélve fejtette ki a gazdakör elnöke.
Jakab István közölte: az ügy kapcsán a MAGOSZ a Gazdasági Versenyhivatalhoz fordult az agrárpiaci rendtartásról szóló, a múlt évben módosított törvény megsértése miatt január 13-án, és egyelőre várják a választ.
Megosztom!
|
2011-01-21 18:56:40
Juhász Éva
Meghalt a Kecskeméten elgázolt kerékpáros
2011-01-21 21:09:16
Kokovai Péter
Internetkávézóban is lehet népdalt tanulni
Új beszélgetéssorozat indult Gondolkodó polgár címmel a hódmezővásárhelyi Emlékpontban.
Első alkalommal Sebestyén Márta Kossuth-díjas és Prima Primissima-díjas népdalénekessel beszélgetett Szenti Tibor író, néprajzkutató.
Január 21-én nemcsak az Emlékpont előadóterme telt meg, a földszinti büfében is népes közönség követte az elhangzottakat kivetítőn keresztül.
Sebestyén Márta a Promenád.hu-nak elmondta, sosem döntötte el, hogy népdalénekes lesz, de egyértelműen efelé sodorta az élet, az érdeklődése, és a sok szép élmény, amin felnőtt.
Édesanyja, Farkas Ilona zenepedagógus, Kodály tanítványa állandóan énekelt.
A népdal, az éneklés és az életöröm egybefonódott számára, így azt lehet mondani, hogy belenőtt ebbe.
` Mint egy madár, aki annak születik, és nem is kérdés, hogy madár lesz` fogalmazott az előadóművész.
Elmesélte, hogy nagyon váratlan helyeken is lehet dalokat tanulni.
Előfordult, hogy egy könyvesboltban elegyedett beszédbe egy emberrel, akiről kiderült, hogy egy bunyevác orvos, és el is énekelt egy bunyevác dallamot, amelyet rögtön le is jegyzett és megtanult.
De arra is volt példa, hogy internetkávézóban találkozott egy komi nemzetiségű egyetemistával, akit megkért, hogy énekeljen nyelvrokonaink nyelvén, amit aztán egy cseremisz dallal viszonzott.
` Sokat merítek ezekből a kulturális élményekből` jegyezte meg.
Mint mondta, a szülei nem nagy szavakkal, hanem a személyes példájukkal, életükkel és a hétköznapjaikkal tanították meg, hogy mit jelent magyarnak lenni, megismerni mások kultúráját, és hogyan lehet azt a saját javunkra fordítva használni.
` Mindig pozitív élmény itt lenni` jelentette ki Hódmezővásárhelyről.
Az itt élő emberek öntudatosságát és gyökerekhez való ragaszkodását nagyra tartja.
Hozzátette:` Nagyon szeretem az őző nyelvjárást, és kérem azokat, akik ezt természetesen, szépen beszélik, hogy ne hagyják el, mert ez egy olyan szín, ami nagyon hiányozna, ha nem lenne.
` Szenti Tiborral beszélgetve Sebestyén Márta szólt a természethez való kötődéséről, ami falusi gyökereire is visszavezethető.
Ehhez kapcsolódva megemlítette, hogy édesanyja elmondása szerint Kodály Zoltán is nagy hangsúlyt fektetett a testedzésre, és tanítani is nyitott ablaknál szeretett.
Beszélt két gyermekéről, a 17 éves Álmosról és a 19 éves Szabolcsról, akikre nem erőlteti rá a zenei ízlését, de azért persze érik őket ezzel kapcsolatos hatások.
Például ma, mielőtt elindult Vásárhelyre az énekesnő török népzenét hallgatott, amire felfigyelt Bob Marley-rajongó kisebbik fia, megjegyezve: ez nem is rossz.
Kokovai Péter
2011-01-21 21:12:17
Molnár Attila
Könyvtárátadás a Magyar Kultúra Napján
Átadták a kibővült Petőfi Sándor Emlékkönyvtárat Sándorfalván.
A Magyar Kultúra Napjához kapcsolt alkalmon Kerepesi Ferencné a könyvtár korunkbeli fontosságáról beszélt.
Az irodalmi műsoron Sándorfalva Város Énekkar Kamara Kórusa működött közre.
Az újkori történelem során már háromszor temették a könyvet, gyermekeink között sok a funkcionális analfabéta, és egy felmérés szerint tízből három ember olvas el évente legalább egy könyvet.
Tehetnénk fel a kérdést, hogy akkor miért van szükség a könyvtárra.
Hát épp ezért van rá szükség hangsúlyozta ünnepi beszédében Kerepesi Ferencné nyugalmazott könyvtáros, aki 1975-` 86-ig látta el a könyvtárosi feladatokat Sándorfalván.
Sándorfalva Város Önkormányzata, Dóc Községi Önkormányzattal konzorciumi egységben nyert a két település könyvtárának fejlesztésére egy uniós programon.
A pályázatot az Oktatási és Kulturális Minisztérium Támogatáskezelő Igazgatósága 25 millió forint összegű Európai Uniós támogatásra érdemesnek ítélte.
A projekt az Európai Unió támogatásával, az Európai Regionális Fejlesztési Alap társfinanszírozásával valósult meg.
Az Öregek Napköziotthona új helyet kapott, és az így megüresedett helyen az épület felújításával duplájára bővülhetett a könyvtár, ami nem csak területi növekedést jelent mondta el Kakas Béla.
A polgármester kiemelte: nagyon fontosnak tartja az olyan fejlesztést, mint a gyengén látók számára segítséget nyújtó felolvasógép, illetve a mozgásukban korlátozottak számára is akadálymentessé vált a könyvtár.
Kibővült egy kölcsönző teremmel, egy olvasó teremmel és egy olvasó-előadó teremmel is a Sándorfalvi Petőfi Emlékkönyvtár.
A bővítés kötetszámnövelést is jelent, aminél talán az is fontosabb, hogy ez egy folyamat fogalmazott Kakas Béla.
2011-01-21 22:12:40
Molnár Attila
Világzene és próza megfért egymás mellett
Merész programmal rukkoltak elő Kisteleken a Magyar Kultúra Napja alkalmából.
Kisteleken a Rendezvényházban a Magyar Kultúra Napján " Zenés verstár a klasszikusoktól napjainkig " címmel rendeztek programot, melyhez Kisteleken ténykedő művészeti csoportokat kértek fel.
A Kollázs Művészeti Iskola Néptáncosai léptek fel Szathmáry Éva vezetésével, a Dél-alföldi Ütőegyüttes pedig egy világjáró utazásra kalauzolta el a közönséget.
Repertoárjukon a török, olasz, brazil zenéken keresztül mindenfélét hoztak.
A zenés blokkok között a Globe Vándorok Társulata hozta a klasszikus magyarokat.
Gera Szilvia, a csoport vezetője himnuszunkat elemezte más nemzetek himnuszainak tükrében.
2011-01-21 22:12:58
Kutasi Roland
Vásárhelyi körtánc a Kárász József Alapítványtól
Vásárhelyi körtánc címmel jelentette meg irodalmi antológiáját a Kárász József Alapívány.
A kötetben, amelynek bemutatóját péntek este tartották a Németh László Városi Könyvtárban a Fehér József vezette irodalmi kör tagjainak művei mellett az algyői és az óbudai testvérszervezet szerzőinak művei olvashatók.
Fotóriporttal, hangfelvétellel!
Minden kor mást várt el költőitől, íróitól - jelentette ki az alapítvány elnöke, Fehér József rámutatva: míg Balassi, Zrínyi és Petőfi tevőlegesen is részt vett a harcokban, addig a mai kör irodalmáraitól ez már nem követelmény.
Haranghy Géza, a kötet egyik szerkesztője arról szólt, hogy a mai alkotókkal szemben elvárás, hogy szórakoztatva tanítsanak, azaz a mondanivalót olyan formába` csomagolják``, amely fogyasztható, és mégis tartalmas.
Komoly felelőssége van annak, aki ma papírra veti gondolatait - erre figyelmeztetett a kötet másik szerkesztője, Arany-Tóth Katalin, aki kifejtette: a papírra vetett gondolatokat mások elolvasva azonosulhatnak a szerzővel, és nagy felelősség, hogy milyen azonosulási lehetőséget kínálnak az olvasónak.
Az esten az antológiában megjelent lírai és prózai művekből Bajnócziné Rácz Éva és Benkő László olvastak fel, míg az irodalmi műveknek zenei környezetet Mucsiné Kiss Ildikó és Fintor Dóra művésztanárok biztosítottak fuvola- és zongorajátékukkal.
Fehér József elmondta: a kötet megjelentetését támogatta a Nemzeti Civil Alap, és köszönetet mondott a névadó Kárász József családjának, akik résztvevői voltak a kötetet bemutató estnek.
Arnay
2011-01-21 22:17:56
Antal Sándor
Próbajátékon a HFC fiataljai
Szombaton tér haza Hollandiából a Hódmezővásárhelyi FC két fiatalja, akik egy hetet töltöttek el az FC Twente otthonában.
Gábor Viktor (kapus) és Sós Bence (középpályás) a holland bajnok FC Twente otthonában töltött el egy hetet, ahol tesztelték a vásárhelyi fiatalokat.
A két futballistával a helyszínen van Apró Attila edző és Horváth Zoltán elnök.
Pénteken megkerestük a HFC társadalmi elnökét Vinnai Istvánt, aki elárulta, hogy tudomása szerint Viktorral megvannak elégedve a holland szakemberek, míg Bence tudásából nem láttak eleget, így az is lehetséges, hogy további tréningek várnak majd rá.
Megosztom!
|
2011-01-21 22:26:24
Kutasi Roland
Baleset miatt teljes útlezárás a 43-ason
Baleset miatt négy kamion foglalja el a 43-as számú főút Makó és Apátfalva közötti szakaszát, ezért várhatóan éjfélig teljes az útlezárás.
A rendőrség a forgalmat eltereli.
Az elsődleges információk szerint két osztrák kamion haladt Apátfalva felől Makó irányába, amikor az elől haladó kamion megcsúszott, majd az úton keresztbe állt és az elejével az árokba csúszott.
A hátul haladó kamion még meg tudott állni.
A balesetet észlelte egy szemből érkező román járműszerelvény, amelynek sofőrje vészfékezett.
Ezt későn észlelte egy mögötte haladó bolgár kamionsofőr, így a két jármű összeütközött.
Személyi sérülés nem történt, de a négy kamion a főutat teljes szélességében elfoglalja.
A műszaki mentés idejére teljes az útlezárás, a rendőrség a forgalmat eltereli.
Dr. Szenti Szabolcs r. főhadnagy sajtószóvivő - CsmRFK Megosztom!
|
2011-01-22 00:14:11
promenad.hu
Női vízilabda kupa Hódmezővásárhelyen
Pénteken délután fél hatkor kezdődött a LEN női vízilabda kupa második selejtezőköre a hódmezővásárhelyi Gyarmati Dezső Sportuszodában.
A selejtező mérkőzéseken négy ország egy-egy csapata méri össze tudását, ezek a csapatok: a magyar Hungerit-MetalCom Szentesi Vízilabda Klub, az angol West London Penguin, a holland ZVL Leiden és az orosz Ugra Khanty-Mansisysk.
Az esemény megnyitóján Szirbik Imre, Szentes polgármestere, Fekete Ferenc, Hódmezővásárhely önkormányzati képviselője, a sportbizottság tagja és Molnár Zoltán, a Szentesi Vízilabda Klub elnöke köszöntötte a megjelenteket.
A nyitóbeszédeket Kálnai András fordította a külföldi csapatok számára.
Molnár Zoltán köszöntötte a megjelent csapatokat és vezetőiket, valamint külön üdvözölte Manfred Vatert, az Európai Vízilabda Szövetség delegáltját.
Szirbik Imre szintén üdvözölte a megjelenteket, valamint köszönetét fejezte ki Hódmezővásárhely Önkormányzatának, hogy ingyen rendelkezésre bocsátotta az uszodát, a szentesi rendező csapat részére.
Valamint elmondta, ha a két város összefog, nagy eredmények születhetnek.
Fekete Ferenc beszédében szintén kiemelte a két város közti összefogást, továbbá reményét fejezte ki, hogy Hódmezővásárhely hírnevét a külföldi sportolók is továbbviszik.
2011-01-22 07:07:07
Juhász Éva
Hideg időt, havat hoz a hétvége
2011-01-22 07:08:37
Juhász Éva
Közlekedési információk a Dél-Alföldről
2011-01-22 07:28:29
Juhász Éva
Szép szereplés a megyei diákolimpián
Nagyszerűen szerepeltek a csólyospálosi asztalteniszezők a megyei diákolimpián Kecskeméten.
A korábban Csólyoson megrendezett Nagytérségi Diákolimpiáról öt csólyosi, két kiskunhalasi versenyző jutott tovább.
A megyei versenyen tíz iskola 24 versenyzője küzdött egymással.
Az országos megmérettetésre csak két gyerek utazhat.
A fiúk közül Rákóczi Ferenc a harmadik lett, míg Rácz Krisztián az ötödik.
A lányok igaz most nem értek el különösebb helyezést, de Kántor Viktória, Csányi Zita előtt még nagyon sok lehetőség van javítani.
Különversenyt rendeztek a 2002 után születetteknek, itt a lányok nagyon jól szerepeltek Csányi Csenge, Kovács Dézi éremmel tért haza számolt be portálunknak Juhász István, a csólyospálosi asztalitenisz szakosztály vezetője.
2011-01-22 07:36:34
Juhász Éva
A fővárosban már találtak hiányosságokat a hatóságok a szórakozóhelyeken
Az átfogó ellenőrzés során a fővárosban máris találtak olyan szórakozóhelyet a VI. kerületben, ahol több hiányosságot is feltártak a szakhatóságok.
A múlt szombaton, három halálos áldozatot követelő diszkótragédia után országszerte mindenre kiterjedő ellenőrzési akció kezdődött a szórakozóhelyeken.
A Budapesti Rendőr-főkapitányság a rendőrség honlapján közölte, hogy egy Király utcai szórakozóhely ellenőrzése során az alkoholtermékek készletforgalmi nyilvántartását és szabályzatát nem találták a helyszínen.
Annak pótlólagos bemutatására idézést adtak át a szórakozóhely képviselőjének, akivel közölték, amennyiben a dokumentumokat nem mutatják be, a hatóság 50 ezer forintos mulasztási bírságot szabhat ki.
Emellett a terézvárosi önkormányzat által elrendelt helyszíni vizsgálat során azt állapították meg, hogy engedély nélküli építési tevékenység (beépítés) történt a szórakozóhelyen, ezért a képviselőt felszólították a fennmaradási engedély beszerzésére.
A Fővárosi Tűzoltó-parancsnokság munkatársai írásban értesítik majd az illetékes kerületi jegyzőt a szórakozóhely elektromos hálózatának állapotáról - tették hozzá.
Az országos ellenőrzési akció keretein belül " az önálló képviseletre, nyilatkozatra jogosultak előzetes értesítését követően " pénteken megkezdték a fővárosi szórakozóhelyek ellenőrzését.
Az ellenőrzésben több szakhatóság vesz részt, a BRFK biztosítása mellett a fővárosi tűzoltók, a terézvárosi önkormányzat, a Fővárosi Kormányhivatal Munkaügyi Felügyelőségének és a Nemzeti Adó- és Vámhivatal munkatársai működnek közre.
Múlt szombaton a Nyugati téri West Balkán szórakozóhelyen a diszkóból kiáramló tömegben három lány vesztette életét.
Hat ember ellen indult eljárás.
A terézvárosi jegyző szerdán 90 napra bezáratta a szórakozóhelyet.
Pénteken Timár Zoltán, az Országos Rendőr-főkapitányság (ORFK) szóvivői irodájának vezetője az MTI-nek elmondta, hogy több szakhatóság az ország egész területén mindenre kiterjedően ellenőrzi a szórakozóhelyeket.
" A cél az, hogy minél nagyobb mélységben, minél több szórakozóhely jelenlegi állapotának felmérésével tudják garantálni a szórakozni vágyók nyugalmát és biztonságát " - mondta Timár Zoltán.
Az ellenőrzések befejezése után a tapasztalatokat összesítik, majd az akció végső eredményeit közzé teszik - mondta.
Pénteken a Pest Megyei Rendőr-főkapitányság szóvivője arról számolt be az MTI-nek, hogy átfogó rendőri ellenőrzésre számíthatnak a közeljövőben Pest megye számos szórakozóhelyén is.
Kovács Viktória a West Balkánban történt tragikus esettel összefüggő intézkedési terv kapcsán azt mondta: a legnagyobb, 1,2 millió lakosú Pest megyében is akcióba lendülnek a rendőrök. forrás: MTI
2011-01-22 07:41:04
Juhász Éva
Kezdődik a Liszt Év
A Magyar Kultúra Napján, január 22-én, szombaton lesz a Liszt Év hivatalos magyarországi megnyitója.
Európa nagyvárosaiban azonban már több mint egy hete elkezdődtek a XIX. századi zeneszerzőhöz kötődő programok.
Különleges lánchídi séta, rendhagyó színházi előadás és Cseh Tamás emlékest is lesz a hétvégén Budapesten.
A Magyar Kultúra Napján, vagyis január 22-én, szombaton lesz a Liszt Év hivatalos megnyitója.
Kocsis Zoltán vezényli a Nemzeti Filharmonikus Zenekart és Énekkart szombaton a Művészetek Palotájában.
Ezzel nyitják meg a Liszt Év nagyszabású rendezvénysorozatát.
Az est szólistája pedig a Farkas Gábor lesz, a Liszt verseny győztese.
Műsorukon szerepel Liszt közkedvelt műve, a Koronázási mise, és egy viszonylag ritkábban hallott, Victor Hugo műve ihlette szimfonikus költemény, az Amit a hegyeken hallani, valamint a népies műdalokat feldolgozó Magyar fantázia.
Már több mint egy hete elkezdődtek Európa nagyvárosaiban a Liszt Év koncerjtei - mondta el Erdődi Orsolya, a Hungarofest Klassz Zenei Irodájának vezetője.
Volt már Berlinben, Madridban és előttünk van még a bécsi Stephans dómi koncert.
Londonban is lesznek koncertek, illetve Brüsszelben január 25-26-án szintén a Nemzeti Filharmonikusok lépnek majd fel.
Ez nemcsak a Lisz Év, hanem egyben a Magyarország EU-elnökségének is egy nyitó eseménye lesz Brüsszelben - tájékoztatott a. a Hungarofest munkatársa.forrás: mr1.hu
2011-01-22 07:46:47
Juhász Éva
Árvízi védekezés: Gyorstalpalót tartanak ezer polgármesternek
Az elmúlt több mint egy hétben egyre súlyosabb lett az árvízhelyzet, szerte az országban.
A Sajó vízgyűjtő területén leesett rengeteg hó elolvadása a tavalyihoz hasonló katasztrófahelyzetet okozhat, ezért a kormány veszélyhelyzetet hirdetett a Sajó egyes szakaszai mentén.
17 megye 252 településén több mint kétezer ember, és több mint 500 szivattyú dolgozik a belvíz ellen.
A helyzet pedig egyre súlyosabb.
` Péntek reggel 334 főre növekedett a kitelepítettek száma.
95 ház összedőlt, vagy helyreállíthatatlanul megrongálódott.
Ezzel párhuzamosan 1366 kilométeren árvízi védekezést folytatunk, 360 ezer hektár termőföld van víz alatt` mondta el Bakondi György, az Országos Katasztrófavédelmi Főigazgatóság főigazgatója.
A belügyminiszter szerint, mivel a települési és a megyei védelmi bizottságok vezetői is civilek, ezért kell őket felkészíteni a rendvédelmi szervekkel való együttműködésre.
Most több mint ezer polgármestert próbálnak kiképezni erre.
` Tavasszal nagy valószínűség szerint nagy mennyiségű víz zúdul az országra.
Fel kell rá készülnünk: megemeljük a védműveket, záportározókat hozunk létre.
Ezek jelen pillanatban a Sajó völgyében tervezés alatt vannak, és mire a víz megjön, reményeim szerint el is készülnek` nyilatkozta Pintér Sándor.
Pénteken egyébként elfogadták az Országos Bevetési Irányítási Tervet, illetve a polgári védelmi feladatra kötelezettek mozgósítására vonatkozó tervet, ami több 10 ezer ember mozgósítását teszi lehetővé egy katasztrófahelyzetben. forrás: atv.hu
2011-01-22 07:58:32
Juhász Éva
Január végén indul a pollenszezon 2011-ben
Valószínűséggel január végén kezdődik a pollenszezon Magyarországon - közölte az ÁNTSZ.
Az allergiások életét először a mogyoró és az éger virágpora keseríti meg.
Az idei pollenszezon nagy valószínűséggel január végén, az év negyedik-ötödik hetében kezdődik Magyarországon - közölte az Állami Népegészségügyi és Tisztiorvosi Szolgálat (ÁNTSZ) az Országos Meteorológiai Szolgálat adataira hivatkozva.
A szezon kezdetét csak az késleltetheti, ha hidegebbre vagy csapadékosabbra fordul az idő.
Ha ugyanis a szezon első allergiát okozó növényeinek, az égernek és a mogyorónak a virágzását nem akadályozza az időjárás, akkor január végétől megjelenhet a virágporuk a levegőben.
Ezért az allergiásoknak ajánlott megkezdeniük a védekezést a tünetek mérséklése érdekében kezdjék meg a védekezést, kezelőorvosuk tanácsai szerint - javasolja az ÁNTSZ Országos Környezetegészségügyi Intézetének Aerobiológiai Hálózata.
Mind a két növény, az éger és a mogyoró is a nyírfafélék családjába tartozik (sorrendben a latin biológiai rendszertani elnevezések: Alnus; Corylus; Betulaceae).
Mindkét növény azért kockázatos az allergiások számára, mert korán virágzanak.
Gyakorta előfordul, hogy az éger virágai még a levelek előtt megjelennek.
A mogyorónak rövid a nyugalmi időszaka - nővirágai már decemberben nyílnak, míg a hímvirágok rendszerint február második felében (a növény genetikai alapon ezzel az időbeli eltolással védekezik az önbeporzás ellen) .forrás: ozonenetwork.hu
2011-01-22 08:10:10
Juhász Éva
Lázár János változtatna a biomassza erőművek rendszerén
A biomasszából termelt villamos energiára is kiterjesztené a kötelező átvétel rendszerét Lázár János, a Fidesz frakcióvezetője.
A kormánypárti politikus a kabinet által előterjesztett egyes energetikai tárgyú törvénymódosításokhoz benyújtott javaslatával azt is el szeretné érni, hogy az erőművek által felhasznált faanyag, illetve a fakitermeléskor keletkező hasznosítatlan hulladék racionális és hatékony módon szolgáljon energetikai célokat.
Az Országgyűlés honlapján olvasható javaslat a mezőgazdaságból, erdőgazdálkodásból és az ehhez kapcsolódó iparágakból származó termékek és maradékanyagok, illetve az ipari és települési hulladékok biológiailag lebontható részeként határozza meg a biomasszát.
A módosítás szövege alapján ugyanakkor nem tartozik ide az erdőgazdálkodásból származó, nyolc centiméternél vastagabb fűrész- és papíripari rönk, továbbá a magasabb rendű faválaszték és az ezekből előállított apríték.
Lázár János emellett ugyanakkor azt is meghatározná, hogy a kötelező átvétel keretében értékesített, hővel kapcsoltan termelt villamos energia 2011. január 1-jétől hatályos csúcsidőszaki és völgyidőszaki átvételi árát úgy kell megállapítani, hogy az 25 százalékkal alacsonyabb legyen az átvételi kötelezettség alá eső villamos energia átvételéről szóló jogszabály 2010. december 1-jén hatályos rendelkezéseinél.
A módosítás az így termelt áram árát 2012. január 1-jétől pedig már 35 százalékkal olcsóbban határozná meg, mint amennyit az említett jogszabály jövő évre vonatkozó rendelkezései tartalmaznak.
Bencsik János nemzeti fejlesztési államtitkár az energetikai tárgyú törvénymódosítások általános parlamenti vitájában elmondott expozéjában egyebek mellett azt hangsúlyozta, hogy a kormány az energiabiztonság, a fenntarthatóság, a versenyképesség, a gazdaságélénkítés és a fogyasztóvédelem szempontjait vette figyelembe az indítvány elkészítésekor. forrás: fidesz.hu
2011-01-22 08:19:15
Juhász Éva
Közös törekvésként fogalmazták meg az uniós polgárok életének megkönnyítését pénteki gödöllői informális ülésükön az EU-tagállamok igazságügyi miniszterei, illetve államtitkárai.
2011-01-22 08:37:37
Juhász Éva
Átadták a Szeged Kultúrájáért díjakat
A Magyar Kultúra Napja alkalmából rendezett díszünnepségen 3 kitüntetettnek átadták a Szeged Kultúrájáért díjat, 11 személynek, illetve intézménynek pedig a Kölcsey-érmet.
Botka László, a város polgármestere ünnepi beszédében figyelmeztetett, meg kell őrizni kulturális értékeinket és hagyományainkat, megteremteni a lehetőségét annak, hogy azok tovább fejlődjenek.
Szólt az elmúlt évek kulturális beruházásairól, a felújított művelődési házakról, valamint a XXI. század legszigorúbb igényeinek is megfelelő Szeged Agóráról, amely egyaránt kielégíti majd a város kulturális és tudományos igényeit.
A sokszínű kulturális kínálatnak köszönhetően az elmúlt években megduplázódott az idegenforgalomból származó bevétel. ami elsősorban a kiemelkedő teljesítményt nyújtó művészek és a színvonalas kulturális intézmények áldozatos munkájának tudható be.
A Szeged Kultúrájáért díj kitüntetésben 3 személy részesült Fábri-Ivánovics Tünde népdalénekes, Nikolényi István újságíró és Szöllősy József hegedűművész -, akik a város kulturális életében meghatározó személyiségek, tevékenységükkel, alkotásaikkal országos és nemzetközi hírnevet szereztek Szegednek.
A díjazottaknak a polgármester adta át az aranygyűrűt, oklevelet és virágot, majd a műsorvezető egyenként méltatta a kitüntetettek tevékenységét.
A kultúrát éltető alkotóknak, előadóknak, kultúraközvetítőknek, szervezőknek, mecénásoknak és mindazoknak, akik munkájukkal fenntartják, művelhetővé, fogyaszthatóvá és gyarapíthatóvá teszik a város kultúráját, a Kölcsey-érem átadásával mondtak köszönetet.
Név szerint Novák András festőművész, Delleyné Halama Piroska karnagy, zenepedagógus, Apró Ferenc helytörténész, Toronykőy Attila rendező, Boros Gyula közművelődési szakember, Nógrádiné Nóvé Zsuzsanna táncpedagógus, Sikaláné Sánta Ildikó könyvtáros, a Somogyi-könyvtár igazgatóhelyettese, Zsoldos Ildikó néptáncpedagógus, Bódi György, a Szegedért Alapítvány titkára, a Szilánk Zrt. és Máder Béla, a SZTE nyugalmazott könyvtárigazgatója kapta meg ezt a rangos elismerést.forrás: szegedma.hu
2011-01-22 08:55:28
Juhász Éva
Nagy Anna kormányszóvivő Kecskemétre látogatott
Nagy Anna kormányszóvivő Kecskemétre látogatott.
Egyebek mellett eleget tett a Nők a Nemzet Jövőjéért Egyesület meghívásának is.
A kötetlen beszélgetés témája a nők és a női civil szervezetek szerepe volt az Európai Önkéntesség Évében.
A kormányszóvivőt Katonáné Szabó Gabriella alpolgármester köszöntötte, aki kiemelte azt, hogy Kecskeméten az önkéntesség és a civil élet mozgatórugói a hölgyek.
Ennek fontosságát hangsúlyozta Nagy Anna kormányszóvivő is, aki saját maga is egy olyan civil egyesületet vezet, amelynek célja, hogy azokat a családokat segítse, ahol egy szülő van és nagyon nehéz helyzetben élnek.
` A nőkben van valami olyan nagyon erős és visszaszoríthatatlan élni akarás és tenni vágyás, amivel az élet összes más területe mellett hiszen az ember dolgozik, gyereket nevel, csinálja az életet úgy ahogy van és még mellé tudja tenni azt, hogy valami pluszt még hozzáadjon.
Ez a` ne hagyjuk úgy a világot, ahogy találtuk`.
Tehát, hogy egy kicsivel többet hagyjunk ott, mint amikor ide érkeztünk és megláttuk` - fogalmazott Nagy Anna kormányszóvivő.
Emellett a kormányszóvivő kiemelte azokat az intézkedéseket, amelyek a nőket segítik.
Így például a 40 év munka utáni nyugdíjat, vagy a három évre emelt Gyest.
Nagy Anna ellátogatott a Wojtyla Barátságközpontba is, ahol ételosztással és közös ebéddel várták a rászorulókkal.forrás: kecskemetitv.hu
2011-01-22 09:05:16
Juhász Éva
A Bajai Rendőrkapitányság nyomozást rendelt el lopás bűntett elkövetésének gyanúja miatt egy 76 éves felsőszentiváni férfi feljelentése alapján.
Pénteken délután a feljelentő és felesége lakóházában magukat telefonszerelőknek kiadó két ismeretlen férfi megjelent.
Bács-Kiskun megye közútjain az elmúlt 24 órában 2 halálos, 1 súlyos és 6 anyagi káros közúti közlekedési baleset nem történt.
3 esetben került sor ittas vezetővel szembeni rendőri intézkedésre.
2011.01.21-én 10.12 órakor egy 75 éves kecskeméti férfi Kecskemét belterületén a Katona József park melletti kerékpárúton a Noszlopy Gáspár park felől a Rákóczi út irányába közlekedett kerékpárjával.
A Rákóczi út kereszteződésében a gyalogosok forgalmát irányító fényjelző készülék` szabad` jelzésével egy időben, úgy hajtott a Rákóczi út közepén lévő füves, parkos elválasztó sávon kiépített kerékpárút felé, hogy közben a Kodály Zoltán tér felől a Rákóczi útra egyenesen, szabályosan közlekedő 31 éves tompai férfi által vezetett, távolsági Ikarus autóbusszal összeütközött.
A bácsit a mentők a helyszínről eszméletlen állapotban szállították kórházba, majd 14.30 órakor a baleset során elszenvedett sérülések következtében elhunyt.
Az M5 autópálya jobb pályatest 110.000 méterénél 2011.01.22-én 00.10 órakor egy 43 éves román állampolgár az általa vezetett Ford Focus típusú személygépkocsival közlekedett.
Eddig ismeretlen ok miatt - feltehetően elalvása miatt - lehaladt az út melletti leállósávon keresztül az útárokba, ahol felborult.
A baleset következtében a gépkocsi vezetője olyan sérüléseket szenvedett, hogy a helyszínen életét vesztette.
Utasa, egy 19 éves román állampolgár nyolc napon túl gyógyuló súlyos sérüléseket szenvedett.
A Bács-Kiskun Megyei Rendőr-főkapitányság Bűnügyi Osztálya nyomozást rendelt el életveszélyt okozó testi sértés bűntett kísérletének megalapozott gyanúja miatt egy 77 éves kecskeméti férfi ellen, aki megalapozottan gyanúsítható azzal, hogy január 21-én 04.00 óra körüli időben, a kecskeméti lakásukban feltehetően egy késsel nyakán megsebesítette 70 éves feleségét.
Ezt követően a férfi öngyilkossági szándékkal szintén vágásokat ejtett saját nyakán.
A kiérkező mentők mindkét személyt ellátták, majd kórházba szállították.
A kezelőorvos tájékoztatása szerint sérüléseik felületi, nyolc napon belül gyógyulók.
A férfit az ellátást követően zavartsága miatt a kórház pszichiátriai osztályán helyezték el.
A Kiskőrösi Rendőrkapitányság nyomozást rendelt el visszaélés kábítószerrel bűntett elkövetésének gyanúja miatt egy 33 éves kiskunhalasi férfi ellen, akit pénteken 21.50 órakor Kecel belterületén a szolgálatot teljesítő rendőrjárőr igazoltatás alá vont.
Ruházatának átvizsgálásakor a zsebeiből 25 csomag kábítószer gyanús anyag került elő.
Ezt követően a férfi előállítására került sor.
Az elvégzett gyorsteszt eredményeként megállapítást nyert, hogy a megtalált 17 gramm mennyiségű kábítószergyanús anyag, amfetamin származék.
Péntekre virradóra egy bajai Kft. telephelyéről elloptak egy LLB-706 forgalmi rendszámú Opel Vivaro típusú személygépkocsit.
Az okozott kár 3.000.000 ,- Forint.
A Bajai Rendőrkapitányság nyomozást rendelt el lopás bűntett elkövetésének gyanúja miatt egy 76 éves felsőszentiváni férfi feljelentése alapján.
Pénteken délután a feljelentő és felesége lakóházukban magukat telefonszerelőknek kiadó két ismeretlen férfi megjelent.
A lakóházból az idős házaspárt a hátsó kertbe oszlop állítás ürügyével kicsalták, majd ekkor egy harmadik társuk a hálószobából egy szekrénybe rögzített, nyitott páncélkazettából 1.800.000 ,- Forint készpénzt lopott el.
Péntek reggel egy kiskőrösi áruház belső parkolójában nyitott állapotban parkoló Lada Samara típusú személygépkocsi kesztyűtartójából elloptak egy borítékot a benne levő 900.000 ,- Forint készpénzzel együtt.
Péntek délután egy kiskunmajsai családi ház nyitva hagyott konyhaajtaján keresztül ismeretlen személyek a lakóházba bementek, ott kutatást végeztek majd arany ékszert illetve 100.000 ,- Forint készpénzt vittek el.
Az okozott kár 1.500.000 ,- Forint.
Őrizetbe vettek egy 25 éves grábóci férfit, aki ellen a Bonyhádi Rendőrkapitányság valamint a Bonyhádi Városi Bíróság elfogató parancsot adott ki.
A járőrök csütörtökön délután a Kunbaja-Bácsalmás közötti útszakaszon igazoltatás alá vontak egy 39 éves büki férfit egy Renault 19 típusú személygépkocsi vezetőjeként.
A gépkocsiban 2 koszovói és 2 szerb állampolgárok tartózkodtak utasként.
A fenti külföldiek okmányt nem tudtak átadni, a magyarországi tartózkodásuk jogszerűségét hitelt érdemlően igazolni nem tudták, tiltott határátlépést követtek el.
Ezt követően a Bács-Kiskun Megyei Rendőr- főkapitányság Kiskunhalasi Őrzött Szállására kerültek idegenrendészeti őrizetbe.
Az intézkedés időpontjában, a Bácsalmás-Csikéria-Kunbaja-Bácsszőlős négyes elágazástól kb. 1.500 méterre, Kunbaja község irányában az út mellett haladva, egy főt vontak igazoltatás alá a HRK járőrei.
A személy 1 szerb állampolgár volt, aki magyarországi jogszerű tartózkodását hitelt érdemlően igazolta, azonban arra a kérdésre, hogy mit csinál a helyszínen, elfogadható magyarázatot nem tudott adni.
Elmondta továbbá, hogy az igazoltatás helyszínére barátja, 1 szerb állampolgár szállította egy fehér színű autóval, miután Tompa Közúti Határátkelőhelyen beléptek a Magyar Köztársaság területére.
Bácsalmás keleti kijáratánál igazoltatás alá vonták a férfit, aki egy Fiat Stilo típusú személygépkocsi sofőrjeként közlekedett Kunbaja irányából Bácsalmás felé.
A 3 férfi embercsempészés bűncselekmény elkövetésének gyanúja miatt előállításra került. forrás: Mihályné Bornemisza Eleonóra r. őrgy. sajtószóvivő
2011-01-22 09:25:01
Juhász Éva
Ma van a magyar kultúra napja
A magyar kultúrát 1989 óta ünneplik január 22-én, a kézirat tanúsága szerint Kölcsey Ferenc 1823-ban ezen a napon fejezte be a Himnuszt.
Kölcsey műve előtt a katolikus magyarság néphimnusza a Boldogasszony Anyánk és az Ah, hol vagy magyarok tündöklő csillaga kezdetű ének, míg a református magyarságé a Tebenned bíztunk, elejétől fogva (90. Zsoltár) volt.
Népszerű volt a hatóságok által többször betiltott ún. Rákóczi-nóta is.
A himnusz zenéjét Erkel Ferenc (18101893), zeneszerző és karmester szerezte 1844-ben, amikor a nemzeti dal zenéjére kiírt pályázaton, az` Itt az írás forgassátok,/ Érett ésszel, józanon.
Kölcsey` jeligéjű pályázatával első díjat nyert, a többek közt Vörösmarty Mihály és Szigligeti Ede által is megtisztelt zsűri döntésének köszönhetően.
A Himnuszt a budapesti Nemzeti Színház mutatta be 1844-ben.
1903 előtt az állami himnusz Joseph Haydn` Gott erhalte` című műve, az osztrák császári himnusz volt.
A magyar himnusz az egyetlen állami himnusz a világon, amelyet 1990-ig semmilyen törvény, sem uralkodó, kormány vagy országgyűlés nem tett kötelező érvényűvé.
Maga a magyar nemzet tette saját himnuszává.
1903-ban az országgyűlés csak elismerte hivatalosságát.
1903-ban a magyar országgyűlés elfogadott egy 2 paragrafusból álló törvényjavaslatot,` az egységes magyar nemzet himnuszáról` Ennek 1. § szerint:` Kölcsey himnusza az egységes magyar nemzet himnuszává nyilvánítattatik`, a 2. § pedig meghatározta, hogy a törvény 1903. augusztus 20.-tól lép hatályba.
Ezt a törvényt azonban I. Ferenc József magyar király soha nem szentesítette.
Egy anekdota szerint a szocializmus idején Rákosi Mátyás pártfőtitkár megbízta Illyés Gyulát és Kodály Zoltánt egy másik,` szocialista` himnusz szerzésével, amely szerinte a címerhez hasonlóan, változtatásra szorult.
Kodály Zoltán megjegyzése erre annyi volt:` Minek új?
Jó nekünk a régi himnusz.
` Ezzel az új himnusz témája lekerült a napirendről.
A magyar nemzeti himnusz csak 1989-ben került hivatalosan a a Magyar Köztársaság alkotmányába. forrás: wikipédia
2011-01-22 09:25:14
Olasz Monika
Horoszkóp a jövő hétre!
A Halak csillagjegy szülöttei hangulatos hétvégi napokra számíthatnak - tudtuk meg szombat délelőtt a Rádió 7 Családi magazinjában.
Kos Izgalmas kaland várhat Önre, ha nem zárkózik el a társaságtól, ahová hívják.
Valami kulturális kikapcsolódás, mozi-, színházlátogatás felüdíti.
Bika Egy vidám társaság kétségtelenül jó hatással lesz Önre.
Fordítson különösen nagy gondot külsejére, harmonikus megjelenésére.
Kellemes beszédstílusa vonzóvá teszi.
Ikrek A kikapcsolódás a legjobb, amit tehet.
Legyen kedves és megértő szeretteivel, amit viszonozni fognak.
Valaki őszinte érzelmeket táplál Ön iránt.
Rák Sűrű hete volt.
Mára alábbhagy a lendülete.
Hosszú idő óta először érez elégedettséget, szinte mindent befejezett, amit elképzelt.
Oroszlán Meggyűlhet a baja a gépekkel, technikai berendezésekkel.
Ne hagyja, hogy pillanatnyi kudarcok letörjék.
Szűz Új ételrecept alapján készül a hét végi menü.
Minden feltétel adott a kiegyensúlyozott, békés napokhoz.
Mérleg Kedélye töretlen.
Családi jövedelmük növekedett, ezért olyan programot is beiktathatnak, amit eddig nem engedhettek meg maguknak.
Skorpió Elfáradt, mert valószínűleg túlvállalta magát.
Érdemes volna hét végén uszodába mennie.
Nyilas Jól van, de elfáradt.
Töltsön minél több időt a családjával, mert nagy szüksége van érzelmi feltöltődésre.
Bak Még alig telt el idő az új évből, máris úgy érzi, nyugalomra van szüksége.
A hétvégét töltse munka nélkül.
Menjen baráti társaságba, ahol kalandra számíthat.
Vízöntő Az alkotó tevékenységnek kedvez a hétvége.
Sportolás vagy egy nagy séta feltétlenül jót tesz kedvének és egészségének.
Halak Hangulatos hétvégi napokra számíthat.
Semmiképpen se mondjon le egy baráti találkozót.
A vidám társaság feledteti minden gondját.
Megosztom!
|
2011-01-22 09:26:37
promenad.hu
Magyar Nemzet: Egymilliárdot nyert egy cég poratkakutatásra
2011-01-22 09:50:36
promenad.hu
45 kilót fogyott, hogy újra olimpikon lehessen
2011-01-22 09:55:46
Juhász Éva
Egyelőre még nem lesz jelentősebb csapadék
A következő napokban nem várható jelentősebb mennyiségű csapadék, legfeljebb két-három centiméternyi friss hó hullhat - mondta Németh Lajos meteorológus.
A következő napokban a sokévi átlagnak megfelelően alakul majd az időjárás, számottevő mennyiségű csapadékra pedig nemcsak a hétvégén, hanem január végéig sem kell számítani - mondta az InfoRádiónak Németh Lajos meteorológus.
A főváros környékén a hétvégén éjszakánként mínusz 3-5 fok lehet, napközben pedig 0-2 fok között alakul majd a hőmérséklet.
Országosan is ehhez hasonló csúcsértékek várhatók, a Dunántúlon és az Alföld északi részén azonban a hideg szél ronthatja a hőérzetet.
A hónapból hátra lévő napok időjárását északi áramlás alakítja majd, amely száraz, hideg levegőt sodor a Kárpát-medence fölé.
Havazás, leginkább jelentéktelen hózápor, csak vasárnap estétől lehet - fűzte hozzá Németh Lajos.forrás: inforadio.hu
2011-01-22 10:19:55
Juhász Éva
Az ország egyes részeit különböző mértékben érinti az influenza
Országos influenzajárvány van Magyarországon.
A legtöbben a fővárosban, Pest, Győr-Moson-Sopron, valamint Szabolcs és Vas megyében betegedtek meg.
A legkevesebb megbetegedést Borsod-Abaúj-Zemplén megyében regisztrálták.
Influenzajárvány van Magyarországon - mondta az Országos Epidemiológiai Központ járványügyi főosztályának főorvosa, aki hozzátette: az ország egyes részeit különböző mértékben érintik a megbetegedések.
Molnár Zsuzsanna elmondta: a második héten a fővárosban, Pest, valamint Szabolcs-Szatmár-Bereg megyében keresték fel legtöbben a háziorvosukat influenza miatt.
Kórházi ápolásra 69 betegnek volt szüksége influenza okozta megbetegedés, vagy annak szövődményei miatt.
Hangsúlyozta: a múlt héten a leggyakrabban a 10-14 évesek, valamint a 15-24 évesek körében jelentkezett az influenza.
Jelenleg Borsodban a legalacsonyabb a megbetegedési arány.
A főorvos szerint nehéz megbecsülni, hogyan alakul tovább a járvány.
Feltételezhetően a jövő héten még nőni fog a betegek száma.
A védőoltást továbbra is ajánlja a szakember, aki elmondta: eddig 800 ezer ember oltatta be magát térítésmentesen.
A legtöbb védőoltást Győr- Moson-Sopron, Komárom-Esztergom és Somogy megyében adták be. forrás: inforadio.hu
2011-01-22 10:37:43
promenad.hu
Kitartó lelkesedéssel a Bamako rallyn
A Rádió 7 és a promenad.hu által is támogatott` Vedd Észre Csapat` tagja élőben jelentkezett a rádió szombati családi magazinjában a Budapest-Bamako rallyról.
A nyugalmazott rendőr őrnagy Olasz Mónika műsorvezetőnek elmondta, hogy 600 kilométer megtétele után jelenleg a Nyugat-Szaharában járnak, Mauritánia határánál.
A kalandos útra vállalkozó Csikesz Péter szólt róla, hogy nagyon kemény erőpróba az út teljesítése, de mindent megtesznek, hogy célba érjenek a mentőautóval.
A korábban a holland nagykövetség biztonsági tisztjeként is dolgozó` sofőr` ugyanis arra vállalkozott társaival, hogy a Budapest - Bamako ralin végigmennek egy mentőautóval, melyet egy alapítvány jóvoltából ott is hagynak a helyszínen, hogy egy gyermekotthont tudjanak vele támogatni.
2011-01-22 10:54:30
Juhász Éva
Több millió forint értékű ukrán cigarettát fogtak a vámosok
Csaknem 2,4 millió forint értékű, összesen 345 karton, ukrán zárjegyes, adózatlan cigarettát találtak a Nemzeti Adó- és Vámhivatal (NAV) munkatársai egy magyar személygépkocsiban Hegyeshalom térségében.
A vámhivatal szombati közleménye szerint a sofőr a pénzügyőrök kérdésére, hogy szállít -e cigarettát, alkoholt, nemleges választ adott.
A járőrök az autó átvizsgálása során a csomagtartóban, a pótkerék helyén, illetve a vezetőülés mögötti lábtérben találtak nagy mennyiségű, ukrán zárjegyes cigarettát.
A gépjárművet lefoglalták, a magyar állampolgárságú sofőr ellen pedig jövedéki orgazdaság bűncselekmény elkövetésének megalapozott gyanúja miatt eljárást indítottak.forrás: mno.hu
2011-01-22 10:57:38
Olasz Monika
Így készül a somlói galuska
A közkedvelt édesség receptjét Ambrus Ferencné osztotta meg a Rádió7 Családi Magazinjának hallgatóival szombaton délelőtt.
Gitta nővér már nem egyszer kedveskedett a szerkesztőségünknek, legutóbb somlói galuskával érkezett hozzánk.
Hozzávalók: Tészta: 6-10 tojásból tetszés szerint piskótát sütünk.
10 tojás sárgáját, 10 evőkanál porcukorral, 10 felvert tojásfehérjével és 10 evőkanál liszttel elkeverünk, majd megsütjük.
Krém: fél liter tej 3 tojássárgája 6 evőkanál (enyhén púpozott) liszt 1 csomag vaníliás cukor 5 evőkanál cukor 10 dekagramm vaj 3 tojás felvert fehérje Elkészítése: A tejet elkeverjük a liszttel, a tojássárgájával, majd hozzáadjuk a vaníliás cukrot és az 5 evőkanál cukrot.
Sűrűre főzzük.
Forrón levesszük, és azonnal hozzáadjuk a vajat, majd a tojásfehérjét, és hagyjuk kihűlni.
Végül megtöltjük vele a készre sütött piskótát.
Öntet hozzávalók: 1 liter tej 20 dekagramm kakaópor 30 dekagramm cukor 10 dekagramm mazsola 2 deciliter rum 1-2 doboz tejszínhab Elkészítése: A kakaóport összekeverjük a cukorral, majd fokozatosan hozzáadjuk a tejet és körülbelül 10 percig főzzük míg sűrű nem lesz, a tűzről levéve fél deciliter tejet kiveszünk belőle, hogy legyen egy kis öntet a tejszínhab tetejére.
A többihez hozzáöntjük a rumot és a mazsolát, melyet előre beáztatunk a rumba.
A töltött piskótát felszeleteljük vékony szeletekre.
2-3 edény aljába vékonyan öntetet csurgatunk, majd belehelyezzük tetszőlegesen a piskóta szeleteket, és leöntjük a maradék öntettel.
Jó, ha 1 napot állni hagyjuk, így összeérnek az ízek.
Tálaláskor kistányérra merünk belőle, és tejszínhabbal a tetején tálaljuk, és erre csurgatunk egy kis csokiöntetet.
Jó étvágyat kívánunk!
2011-01-22 11:00:25
Olasz Monika
Közlekedés havas, jeges úton
` Akinek nincs téligumija, az ne induljon el` hangsúlyozta Ludescher Ádám, a Suzuki Sun Szalon vezetője a szombat délelőtti Családi Magazinműsorunkban.
A vendégünk a nyári- és téligumik közötti különbségekről is beszélt.
Az emberek többsége nem biztos magában a havas, csúszós utakon.
Elsődleges tanács az, hogy aki nem biztos magában, ne induljon el otthonról, egyrészt félni fog vezetés közben, másrészt a túlzott óvatosságával feltarthatja a többi közlekedőt mondta Ludescher Ádám.
A havas úton a legfontosabb alapelv, hogy soha ne fékezzünk nagyot hangsúlyozta a vendégünk.
Soha ne fékezzünk teljes erőből, hiszen ilyenkor a járműnek nagyon könnyedén megcsúszhatnak a kerekei, ezáltal szánkóként fog viselkedni, előre elindul, és nem tudjuk kontrollálni.
A legtöbb helyzetben elég egy kis kormánymozdulat, és ki tudjuk védeni a veszélyhelyzetet.
Főként kanyarodáskor fordul elő, hogy a jármű eleje elindul, tehát alulkormányozott lesz, ilyenkor vegyük el a gázpedálról a lábunkat, és próbáljuk meg jobban alászedni a kormányt.
Ha kanyarodás közben a jármű hátulja csúszik meg, abba az irányba tekerjük a kormányt, amelyik irányba megcsúszott az autónk, és próbáljuk megelőzni a jármű hátulját a mozdulattal.
A szalonvezető hangsúlyozta: akinek nincs téligumija, az ne induljon el.
A téliguminak teljesen más a keveréke, sokkal több gumit tartalmaz, ami hidegebb hőmérsékletnél is puhább marad, illetve a nyári gumival ellentétben több lamella van a téligumiban, melyek szétnyílnak, amikor az úttal érintkeznek, ezáltal nagyobb felületen tud a gumi tapadni az úthoz.
A szalonban foglalkoznak téligumik forgalmazásával, téli átvizsgálással és gumiszereléssel is.
Ha valakinek kérdése lenne, az felteheti személyesen Hódmezővásárhelyen, a Szántó Kovács János utca 178. szám alatt vagy telefonon, a 62/535-700-as számon.
2011-01-22 11:03:13
Olasz Monika
Egy újabb halas finomság
Schleiffer Judit, az Édes Otthon Ajándék- és Lakberendezési Üzlet tulajdonosa a családjában is közkedvelt recepttel kedveskedett a Rádió7 Családi Magazinműsorának hallgatóinak.
Az étel nagyon egyszerű, gyorsan elkészíthető és egészséges is!
Elkészítése: Egy csomag filézett tőkehalat forró, vegetás vízben főzzünk meg, majd csöpögtessük le.
Ezt követően egy hőálló tálat kivajazunk, meghintjük prézlivel, majd belehelyezzük a halat.
Egy nagy pohár tejfölt kikavarunk lehetőleg friss, apróra vágott kaporral, ha nincs a szárított is megteszi mondta a vendégünk.
Hozzáadunk egy kevés majonézt, mindezt jól összekeverjük, és leöntjük vele a halat.
A tetejére reszelt sajtot szórunk, és a sütőbe tesszük.
Párolt vagy gombás rizzsel tálaljuk.
Jó étvágyat kívánunk!
Megosztom!
|
2011-01-22 11:04:16
Juhász Éva
Elindult országjáró körútjára az Új Széchenyi Terv
Országjáró körúton mutatják be az Új Széchenyi Tervet a Nemzeti Fejlesztési Minisztérium és a Nemzeti Fejlesztési Ügynökség vezetői közölte a tárca.
A körút első állomása Fellegi Tamás nemzeti fejlesztési miniszter előadása volt a Munkaadók és Gyáriparosok Országos Szövetségének csúcstalálkozóján.
A Nemzeti Fejlesztési Minisztérium közlése szerint az országjárás célja, hogy a pályázati rendszer egyszerűsítéséről és a pályázati kiírásokról szóló információk minden érintetthez, különösen a hazai mikro-, kis- és középvállalkozásokhoz első kézből jussanak el.
Az előadók a különböző fórumokon válaszolnak a résztvevők kérdéseire.
Az eseménysorozat minden megyébe eljut, az elhangzó észrevételek, javaslatok pedig beépülnek a későbbiekben várható pályázatokba ígéri a tárca.
Az országjáró körút első állomása Fellegi Tamás nemzeti fejlesztési miniszter előadása volt a Munkaadók és Gyáriparosok Országos Szövetségének csúcstalálkozóján.
A körút Bács-Kiskun megyében, Lajosmizsén folytatódott, a következő állomás pedig január 24-én lesz Salgótarjánban, illetve Miskolcon.
Január 25-én Budapesten, a VOSZ elnökségi ülés keretében is tartanak előadásokat, és ezen a napon Egerben is lesz egy fórum.forrás: mr1.hu
2011-01-22 11:25:49
Olasz Monika
Számítógép választás okosan
Notebookot vagy asztali számítógépet válasszunk?
Milyen szempontokat vegyünk figyelembe a vásárláskor?
Erről is kérdeztük szombat délelőtti Családi Magazinműsorunk vendégét, Gyömrő-Molnár Imrét, az Origo Kft. ügyvezetőjét.
Napjainkban a notebookok is közel ugyanazon az áron elérhetők, mint az asztali számítógépek.
A vásárláskor az ár mellett fontos figyelembe venni a gépek áramfogyasztását is.
Egy asztali számítógépnek 100-120 Watt körüli a fogyasztása, míg egy jól megválasztott notebook esetében 25 Watt is elérhető, rosszabb választásnál 50 Watt körül fogyaszt a gép.
" Azért a mai világban nem mindegy, hogy mennyi áramot fizetünk " mondta a vendégünk.
Gyömrő-Molnár Imre a notebook további előnyeiről is beszélt.
Amellett, hogy mobil, tehát bárhol használhatjuk a lakásban vagy akár kirándulni is magunkkal vihetjük, a biztonság szempontjából is sokkal jobb.
A mérete miatt ugyanis könnyebben elrejthetjük az otthonunkban.
Akkor a legnehezebb készüléket ajánlani, amikor valaki játékra használná jelentette ki az Origo Kft. ügyvezetője.
A vásárláskor döntő befolyása van a keret mellett annak, hogy a gépet ki és mire fogja használni.
Ha valaki számítógépet szeretne vásárolni, megteheti Hódmezővásárhelyen, a Bajcsy- Zsilinszky utca 24. szám alatt.
Érdeklődhet telefonon, a 62/244-272-es számon.
2011-01-22 11:28:59
Juhász Éva
A NAV ellenőrizheti a személyautók üzemanyagszintjét
2011-01-22 11:37:09
Juhász Éva
Felesége, majd saját nyakát is megvágta
2011-01-22 11:43:50
Olasz Monika
Díszes otthon az ünnepek után is
` Egy pici kényeztetés mindenkinek jár` mondta Schleiffer Judit, az Édes Otthon Ajándék- és Lakberendezési Üzlet tulajdonosa, akit a szombat délelőtti Családi Magazinműsorunkban arról kérdeztünk, hogy hogyan varázsolhatjuk kellemessé és hangulatossá a hideg, téli estéinket.
Az ünnepek elmúltával dobozokba kerültek a lakást díszítő tárgyaink, úgy érezhetjük, hogy üres lett az otthonunk.
A lakásunk dekorációit a téli időszakban a havas táj ihleti mondta Scleiffer Judit.
Az ember melegségre vágyik, téli estéken szívesen ülünk egy könyv mellett, és ahhoz, hogy kényelembe helyezhessük magunkat elengedhetetlen egy puha pléd és néhány díszpárna.
Romantikus hangulatot idézhet egy fehér vagy krémszínű terítő a dohányzó- vagy az ebédlőasztalon.
Erre helyezzünk egy vesszőkosárba fehér jácintot, mely kellemes illatot áraszt, és a szemnek is üde látvány.
Esténként gyújtsunk gyertyákat, mécseseket, csöpögtessünk illóolajat a párologtatóba.
Még meghittebb lehet az esténk, ha beszerzünk egy kerámia almasütőt tanácsolta a vendégünk.
Hódmezővásárhelyen, az Andrássy út 3. szám alatt az Édes Otthon Ajándék- és Lakberendezési Üzletben többfajta stílusban találhatunk párnákat, plédeket és terítőket is.
2011-01-22 11:58:08
Juhász Éva
Visszatérő vendégek Ásotthalmon
2011-01-22 12:14:06
Szöllősi Sándor
Csúszós a körforgalom
Több személygépjármű koccant ma a koradélelőtti órákban Hódmezővásárhelyen a tabáni templom előtti körforgalomban.
Egy Rover megcsúszott, felcsúszott a járdára és egy ott közlekedő gyalogost a bolt előtt lévő kerékpároknak lökött.
A Rover vezetője megpróbált a járdáról letolatni, amikor egy éppen odaérkező Toyota neki koccant.
Szerencsére a gyalogos csak könnyebben sérült.
A Toyota vezetője az adatait hátrahagyva a helyszínről elhajtott A helyszínelés időtartama alatt nem volt útzár, de a járművek a körforgalmat leszűkítették.
A felelősség tisztázására a rendőrség vizsgálatot indított.
2011-01-22 12:32:34
Szöllősi Sándor
Koccanás a Damjanich utcában
A Damjanich és a Tompa utca kereszteződésében ütközött ma délelőtt egy Skoda Felícia és egy Wartburg.
Az ütközés következtében a Skoda az úton keresztbe fordult és félig lezárta a Damjanich utcát.
A fél út lezárása a helyszínelés idejéig tartott.
Szerencsére a baleset során személyi sérülés nem történt, de a két gépjárműben jelentős anyagi kár keletkezett.
A balesetért való felelősség megállapítására a rendőrség vizsgálatot indított.
2011-01-22 12:47:30
Juhász Éva
Robbanásveszély egy gyulai panelházban - mindenki úgy fűt, ahogy tud
Robbanásveszélyes és tűzveszélyes, ahogy egy gyulai panelházban fűtenek.
A tízemeletes épület a fűtési szezon elején lekapcsolódott a központi fűtésről, mert túl drága volt.
Azóta mindenki úgy oldja meg a fűtést, ahogy tudja.
A hírek szerint többen gázpalackkal fűtenek, ami robbanásveszélyes.
A tűzoltóság ezért mostantól ellenőrzi a lakásokat.
Képünk illusztráció!
A gyulai panelház egyik lakója szerint nagy a ház tartozása,` nem fizetnek.
Egy egész évben megvan 15-20 ezer forintból a fűtésük, én meg fizessek 500 ezer forintot, más helyett? " mondta a lakó.
Októberben mind a 60 lakás levált a gázfűtésről, azóta mindenki úgy fűt, ahogy tud.
A legtöbben olajradiátorral vagy hősugárzóval fűtenek, de ez életveszélyes is lehet.
Az egyik lakásban a hősugárzókat a polcra tették, ami tűzveszélyes, de vannak olyan lakók is, akik gázpalackkal fűtöttek.
Ez különösen veszélyes, mert berobbanhat.
A tűzoltók a helyszínen vannak, folyamatosan ellenőriznek.
A gázpalack használatát meg kellene szüntetni, mert robbanásveszélyes, tűzveszélyes nyilatkozta a Híradónak, Gombkötő Zoltán, a Gyulai Tűzoltóság századosa.
A város alpolgármestere szerint senki sem akar visszaállni a gázfűtésre.
` Volt egy-két hely, ahol sajnos gázpalackkal fűtöttek, aminek sajnos a következményei beláthatatlanok egy robbanás esetén.
Tekintve, hogy ez egy tíz emeletes tömb, úgy lettek megépítve, hogy menekülési útvonallal szinte nem is rendelkeznek " közölte Alt Norbert, Gyula alpolgármestere.
Február elején tart lakógyűlést az önkormányzat.
A lakók addig dönthetik el, milyen fűtésre állnak át, ami biztonságos.
A tűzoltók addig naponta ellenőrzik a lakásokat. forrás: hirado.hu
2011-01-22 12:51:49
Olasz Monika
Ahol nincsenek félelmek
` Bízz a felszerelésedben!
` hangsúlyozta a szombat délelőtti Családi Magazinműsorunk vendége, Juhász Ferenc ipari alpinista, akit a szakmájáról és egy 30 méteres emelőkosaras autó működéséről is kérdeztünk.
Juhász Ferenc több mint tíz éve dolgozik ipari alpinistaként.
Elárulta: kezdetben bizony neki is volt tériszonya, de egy szakember segítségével leküzdötte a félelmét.
Erre szüksége is volt, hiszen a munkája során hol kötélen lógva, hol 30 méter magasan egy kosárban állva dolgozik.
Mind mondta, mostanra teljesen megszűntek a félelmei, tudja, hogy nem eshet baja, csak bízni kell a felszerelésben.
Vendégünktől megtudtuk: az emelőkosárban melyet 2006-ban szerzett be - egyszerre csak két személy tartózkodhat.
Az is lehetséges, hogy az eszközt a kosárból irányítsák, de ezt általában egy harmadik személy szokta végezni.
Juhász Ferenc és csapata vállal bádogos munkát, homlokzat felújítást, festést, szigetelést, bontást és fakivágást is, még a legnehezebben elérhető helyeken is.
Az ipari alpinista hangsúlyozta: a legfőbb céljuk a komplex munkálatok elvégzése, különös tekintettel a társas- és panelházakra, de bármilyen vészelhárítást vállalnak.
Sűrűn hívják őket beázás esetén és ereszcsatornák tisztításához.
Vendégünk hangsúlyozta: az árajánlat kérése mindenki számára ingyenes.
Ha bármilyen kérdésük lenne vagy szükségük lenne egy ipari alpinistára a munkálatok elvégzéséhez, hívják: 0630/911-13-80-as számot.
Megosztom!
|
2011-01-22 12:54:29
promenad.hu
Súlyos jogsértések miatt két pénztár működését tiltotta meg a PSZÁF
2011-01-22 13:09:04
Juhász Éva
Több szakmai és civilszervezet biztosította támogatásáról Fazekas Sándor vidékfejlesztési miniszter döntését - a szombaton Budapesten tartott közös sajtótájékoztatójukon -, amellyel átmeneti korlátozást vezetett be a Németországból származó friss és fagyasztott sertéshús, sertéshúskészítmények, valamint élő sertés felhasználására és forgalmazására.
A Magyar Gazdakörök és Gazdaszövetkezetek Szövetsége (Magosz) által szervezett sajtóértekezleten elhangzott: az intézkedésre a magyar fogyasztók védelme érdekében volt szükség.
A németországi dioxinbotrány miatt ugyanis megrendült a fogyasztói bizalom, jelentősen visszaesett a sertéshús iránti kereslet, ezért csökkentek a fogyasztói árak mintegy 20-30 százalékkal, így a gazdálkodói jövedelmek is.
A jelenlévők hangsúlyozták: Magyarországra dioxinnal szennyezett hús, vagy húskészítmény nem érkezett.
Felhívták ugyanakkor a figyelmet arra is, hogy a hazai ellenőrzési rendszer nagyon szigorú, így a magyar termelők árui biztonsággal fogyaszthatók.
A sajtótájékoztatón a Magosz-on kívül jelen volt többek között a Magyar Sertéstenyésztők Szövetsége, a Vágóállat és Hús Szakmaközi Szervezet és Terméktanács (VHT), a Civil Összefogás Fórum képviselője, valamint Tugyi Endre Pest megyei sertéstartó.
Kispál Ferenc, a Magosz választmányi elnöke azt hangsúlyozta: indokolt volt a miniszteri döntés, mivel a fogyasztókat csak így lehet megnyugtatni.
Csak ennek az intézkedésnek az alkalmazásával biztosítható ugyanis, hogy Magyarországon mindenki asztalára jó minőségű, biztonságos alapanyagból készült étel kerüljön.
Tugyi Endre arról beszélt, hogy a sertéstenyésztők támogatják a szaktárca azon döntését is, hogy az országos főállatorvos elindította a PRRS (légzőszervi és immunbetegség) mentesítési programot annak érdekében, hogy Magyarországon csak egészséges sertésállományokból származó állatot lehessen tenyészteni.
Az úgynevezett négyes mentesség megléte nyújtja erre a garanciát.
Eicher József, a Magyar Sertéstenyésztők Szövetségének igazgatója az MTI kérdésére közölte: a magyar sertéstenyésztők képesek a jelenleginél - mintegy 3 millió - több sertést előállítani, ha erre tényleges piaci igény mutatkozik.
Hozzátette: Magyarországon ugyanis tartottak már korábban 10 millió sertést is.
Dr. Németh Antal, a VHT elnöke ugyancsak az MTI érdeklődésére elmondta: Magyarországra évente jelenleg valamivel több, mint 160 ezer tonna sertéshús érkezik külföldről.
Ennek a mennyiségnek 30-40 százaléka, azaz 50-55 ezer tonna Németországból származik.
A volt főállatorvos azt is közölte, hogy a Németországból származó sertéshúsból mintegy 32 ezer tonna darabolt, úgynevezett apróhús.
Utalt arra is: hogy az általa képviselt szervezetben a tenyésztők mellett kis és közepes húsipari feldolgozó cégek is tagok.
Ez utóbbiak - általában - csak magyar alapanyag felhasználásával készítik áruikat.
Egyben sajnálta, hogy a nagy cégéket képviselő szakmai szervezet aggályosnak tartja a miniszteri intézkedést, ami a magyar fogyasztók védelmében született.forrás: MTI
2011-01-22 13:31:19
Juhász Éva
A médiatörvényben csak technikai problémákat lát a Bizottság
2011-01-22 13:50:25
Juhász Éva
Fejfájással ér véget a hét - orvosmeteorológia
Vasárnap kettős fronthatás terheli a szervezetet, fejfájás, koncentrációs problémák jelentkezhetnek.
A jövő hét elején elér minket egy csapadékzóna, ismét számíthatunk havazásra, erősödnek az éjszakai fagyok.
Vasárnap kettősfronti hatás terheli szervezetünket.
A szokásosnál fáradékonyabbak lehetünk, koncentrációs problémák jelentkezhetnek.
Délelőtt a délkeleti tájak kivételével több órára kisüt a nap, majd napközben délen csökken, észak felől viszont megnövekszik a felhőzet.
Érdemes pár órát a szabad levegőn tölteni, az oxigéndús levegő és a testmozgás felélénkíti a szervezetet, csak a Dunántúlon lesz kellemetlen az időnként megerősödő szél.
Fejfájást is tapasztalhatunk ezen a napon, a tüneteket mérsékelhetjük bőséges folyadék fogyasztásával.
Napközben számottevő csapadék nem várható, este viszont egyre többfelé lehet hószállingózás, kisebb havazás.
A légszennyezettség és a szálló por koncentrációja országszerte alacsony, és a következő napok időjárásának köszönhetően alig fog változni.
Az alacsony légszennyezettség jó hatással van a légúti betegek állapotára, a fagyos idő azonban panaszokat okozhat náluk.
A hideg, száraz levegő irritálja a túlérzékeny légutakat, és gyulladást, asztmás rohamot válthat ki.
Hétfőn gyenge hidegfronti hatás várható, görcsös panaszokat tapasztalhatunk.
Reggel többfelé, főként keleten várható hószállingózás, havazás.
Érdemes könnyen emészthető ételeket, magas C-vitamin tartalmú gyümölcsöket, görcsoldó hatású teákat fogyasztani.
Napközben fokozatosan csökken a felhőzet, de az Alföldön a kora délutáni órákig még eshet a hó, ezért a közlekedők itt csúszós, hótól latyakos utakkal számolhatnak.
Kedden melegfronti hatásra számíthatunk.
Gyakoribbak lehetnek a gyulladásos panaszok, könnyebben terjednek a kórokozók.
Vitamindús étrenddel, gyakori kézmosással csökkenthetjük a fertőzések kialakulásának esélyét.
A továbbiakban gyengül a melegfronti hatás, folytatódik a hideg téli idő.forrás: ozonenetwork.hu
2011-01-22 14:55:23
Antal Sándor
Szentkereszty Cecília és Sipos Zoltán a megye legjobbjai között
Az elmúlt év legeredményesebb úszói vehették át jól megérdemelt díjaikat szombaton Hódmezővásárhelyen, ahol a kupákat Ádándi-Kiss Gyula, a Csongrád Megyei Úszószövetség elnöke adta át.
A helyi fiatalok mellett szegedi, makói, szentesi és csongrádi sportolók is jutalomban részesültek.
Csongrád megyében öt úszóegyesület működik és szakosztályonként két főt díjazunk minden évben fogalmazott az elnök, aki elárulta, hogy a 12 évesek, illetve a fiatalabbak részesülhetnek jutalmazásban.
Természetesen a díj egyik kikötése, hogy az elmúlt esztendőben eredményesen szerepeljen a versenyző tette hozzá Ádándi.
Így aztán szombaton a HÓD Úszó SE-ből Szentkereszty Cecília és Sipos Zoltán vehette át serlegét, majd a Szentes Városi ÚK két versenyzője Lantos Xénia és Csatlós Vanda is jutalmazásban részesült.
A Makói Úszó Klubtól Grubel Kornélt és Varga Rékát, a Csongrád Id.forg SE-ből Szólik Dávidot és Pitrik Esztert díjazták, míg rendhagyó módon a Szegedi Úszó Egylettől három főt jutalmaztak Novoszáth Noelt, Jenei Szabolcsot és Novoszáth Melindát.
Az utóbbi hölgy három éve folyamatosan remekül teljesít és, így neki egy különdíjat adományoztunk számolt be portálunknak Ádándi-Kiss Gyula.
2011-01-22 15:56:03
Kokovai Péter
2014-től lehet az érettségi feltétele az önkéntes munka
2011-01-22 15:56:23
Molnár Attila
Megcsordult Vince...
Minden esély megvan a jó termésre, csak ne tegyen kárt a fagy, és a víz jó lenne, ha levonulna fogalmazta meg kívánalmait Kalmár István hegybíró Ópusztaszeren.
A vesszővágást követően két borlovagot is avattak ünnepélyes keretek között az Ópusztaszeri Nemzeti Történeti Emlékpark Árpád emlékművének lépcsői előtt.
Sok fotóval!
A Mórahalmi Hegyközség hegybírója metszett le néhány vesszőt az emlékpark szegedi tanyája melletti tőkék egyikéről, és megállapította, hogy minden esély megvan a jó termésre.
Leháncsozva a vesszőt elmondta, hogy a háncs erős, egészséges és rugalmas, alatta megfelelő a vessző nedvessége.
A rügyeken az látszik, hogy nem tett bennük kárt eddig a fagy, így minden esély megvan arra, hogy jó termés legyen, csak az idő is olyan legyen.
A vesszővágást követően két borlovagot is avattak ünnepélyes keretek között az Árpád emlékmű lépcsői előtt.
A Szent Vince borrend köreibe választották a kiskunfélegyházi születésű Bodor Dezsőt, aki vízépítő mérnökként már 15 éve a Szegedi Vízmű műszaki igazgatója, a Csongrád Megyei Mérnöki Kamara elnöke, nevéhez fűződik a szegedi Szent István téri víztorony rekonstrukciója.
Borlovaggá ütötték a kisteleki születésű Róta Tamást is, aki már gyermekkorában megismerte a mezőgazdasági munkát, a szőlészetet.
Gépészmérnökként pontosan ismeri a borkészítés technológiáját, vállalatvezetőként pedig kiterjedt hazai és nemzetközi kapcsolatokat épít.
Mindehhez hozzájön a fantasztikus gasztronómiai érzéke, amellyel vendégeinek mindig a megfelelő ételt tálalja, és mindehhez a megfelelő bort tudja ajánlani.
Tokovics Tamás, az emlékpark ügyvezető igazgatója az év első jeles napján kiemelte: örömteli, hogy egyre több borrend fordul meg ezen a találkozón határainkon innen és határainkon túlról is.
Tavaly Délvidékről volt egy borrend, amely megtisztelte a rendezvényt, idén pedig már Erdélyből is képviseltette magát a határainkon túli magyarság a Szent Márton borrenddel.
Hangsúlyozta: külön öröm, hogy idén egybeesett a rendezvény a Magyar Kultúra Napjával, és így a magyar kultúra részeként a hazai kulturált borfogyasztást is népszerűsíthetjük.
2011-01-22 16:54:50
Kodácz Csengele
Andre Agassi hivatalosan is halhatatlan lett
2011-01-22 16:55:16
Martonosi János
Győzni kell Kecskeméten is!
Nem lesz könnyű dolga az EnterNet csapatának vasárnap 17 órakor, az NBI/B-s bajnokság 13. fordulójában.
A Kecskeméti Főiskola fiataljai az " A " csoportos gárda edzésein pallérozódnak, és lendületes gyors játékukkal, agresszív védekezésükkel 4 győzelmet szereztek eddig.
A vendéglátók legeredményesebb játékosa a vásárhelyi Mészáros Máté 17,8 pontos átlagával.
Nehéz helyzetben lesznek a Kosársuli centerei, ugyanis kecskeméti kollégájuk, Szabó Tibor 212 cm magas.
Mindenképpen nyerni akarunk, hiszen sokkal jobb erőkből állunk, mint ellenfelünk.
Sok erőt ad az összecsapáshoz a múlt heti Nagykálló elleni 26 pontos győzelem is nyilatkozta Vas Péter, a kék- sárgák eddig legmagabiztosabban szereplő játékosa.
A Kecskemét az előző fordulóban csak 20 ponttal kapott ki a listavezető Jászberény otthonában, így semmiképpen sem kell őket lebecsülni.
A Vásárhely oldalán mindenki egészséges, sőt a szezon első mérkőzésén megsérült Czibere Zoltán kapcsán is jó hírekről számolhatunk be, hiszen a napokban a biztos kezű bedobó sikeres térdműtéten esett át Szegeden, bár sajnos az így is biztos, hogy ő a szezonban már nem léphet pályára tette hozzá a hórihorgas spíler.
Dr. Elek András edző izgalmas, jó mérkőzést vár - és természetesen győzelmet.
Az EnterNet Vásárhelyi Kosársuli eddigi 12 mérkőzéséből 10-et megnyert, és stabilan tartja másodi helyét.
A Kosársuli szurkolóinak örömteli, hogy már csak egy hetet kell várni arra, hogy újra láthassák kedvenceiket a Hódtói Sportcsarnokban, január 29-én szombaton 18 órakor a Cegléd érkezik Utasiék otthonába.
2011-01-22 17:05:47
Kodácz Csengele
Örökbefogadással segítenek a romániai medvéken
Mintegy 140 Kárpátokban élő medve talált már " örökbefogadó szülőkre " Romániában a Természetvédelmi Világalap (WWF) kampányának köszönhetően.
" Jóval többen jelentkeztek egy hónap alatt, mint amennyit remélni mertünk " - mondta el az AFP hírügynökségnek Daniela Caratao, a program irányítója.
Az újdonsült " szülők " egy örökbefogadási tanúsítványt, valamint a WWF tevékenységéről és a Kárpátokban élő medvékről szóló tájékoztatót is kapnak - tette hozzá.
Egy adoptálás 20 euróba kerül.
A befolyt összeget a medvék élőhelyeinek megőrzésére irányuló kampányok finanszírozására fordítja a szervezet.
A WWF szerint az erdőirtások, a táplálékforrás hiánya, az emberekkel való gyakori konfliktusok és az illegális vadászat jelentik a legnagyobb veszélyt a balkáni országban élő medvepopulációra.
Romániában mintegy 6500 medve él, vagyis az európai populáció 60 százalékának ad otthont az ország.
A medvék egyre nehezebb helyzetét jelzi, hogy az elmúlt években több alkalommal is láttak olyan kiéhezett példányokat, amelyek a Kárpátokban lévő üdülőhelyek szemeteseiben kutattak táplálék után.
Forrás: MTI, manna.ro
2011-01-22 17:37:45
Kodácz Csengele
19,3 milliárd dollár a MOL külföldi vagyona
2011-01-22 17:46:11
Kodácz Csengele
Napi fél liter narancslé!
2011-01-22 18:00:50
Antal Sándor
Tóth Imréné kapta a Mindszent Város Kultúrájáért kitüntetést
Mindszent Város Kultúrájáért kitüntető címet idén Tóth Imréné, amatőr helytörténésznek adományozták szombaton délután a helyi kulturális központban, ahol már negyedik alkalommal rendezte meg a Mecénások a Kultúráért Egyesület a Magyar Kultúra napja című rendezvényét.
Január 22-e a Magyar Kultúra, a Himnusz születésének napja.
Mindszenten a Mecénások a Kultúráért Egyesület és a Keller Lajos Városi Könyvtár és Kulturális Központ szervezésében immáron negyedik alkalommal emlékeztek meg közösen erre a jeles eseményre.
A Mecénások a Kultúráért Egyesület alapította meg a Mindszent Város Kultúrájáért címet, melyet egy rendezvény keretében adtak át szombaton délután.
A díjat azok kaphatják, akik Mindszent város területén a helyi kultúra hétköznapi munkásai fogalmazott Szécsényi Józsefné, a Mecénások a Kultúráért Egyesület elnöke, aki hozzátette, hogy idén a hagyományőrzés és a helytörténeti kutatás került előtérbe, így a díjat Tóth Imréné, amatőr helytörténésznek adományozták, aki egy emlékplakettet kapott.
A díjat Samu Erika faszobrász, restaurátor készítette, akit egy elismerő oklevélben részesítettek.
Az ünnepségen közreműködtek a Károly Óvoda és Bölcsőde fiataljai és pedagógusai, a Péczely Attila Alapfokú Művészetoktatási Intézmény növendékei és a Városi Vegyeskar.
A díjátadót követően Törökné Ágoston Margit rajztanár nyitotta meg a Keller Lajos Városi Könyvtár és Kulturális Központ kiállítását, melyet Tisza Zoltán, ipar és képzőművészeti kiállítás rendező, a kulturális központ munkatársa és önkormányzati képviselő állított össze.
A kiállító teremben Máriás Katalin textiltervező, Mulasics Manna képzőművész hallgató, M. Nagy Éva restaurátor, Nagy István fafaragó, Nagy Vera néprajzos, Urbaniczki Gyuláné fotós és Urbaniczki Zoltán fotós alkotásaik tekinthetők meg.
2011-01-22 18:05:11
Kodácz Csengele
Kutyafalka terrorizált több utcát Bácsbokodon
2011-01-22 18:05:26
Juhász Éva
Lezárult a nyomozás az alsóörsi lövöldözés ügyében
2011-01-22 18:07:29
Kutasi Roland
A magyar kultúra napján tartott rendkívüli közgyűlésen Zoltán Péter klarinétművész és a Vágó János karnagy vezette Városi Fúvószenekar vehette át a város képviselőtestülete által harmadik alkalommal odaítélt Bessenyei díjakat dr. Lázár János polgármestertől és Bessenyei Ferenc, a nemzet színészének özvegyétől B. Élthes Esztertől.
Fotoriporttal és galériával!
Köszöntőjében dr. Lázár János polgármester, országgyűlési képviselő kijelentette: Vásárhely képviselő testülete stratégiailag is fontos területnek tartja a kultúrát, amely a világban öregbíti a város hírét.
Emiatt is kerültek előtérbe a város kulturális életét segítő beruházások, és rámutatott: egy nemzet akkor lehet erős, ha a kultúra beépül a mindennapok életébe is.
A polgármester indítványozta, hogy a későbbiekben a Bessenyei-díj kitüntetettjei a vásárhelyi és vásárhelyi származású művészek mellett a hazai kulturális élet nagyjai is lehessenek.
Az ünnepségen Bessenyei Ferenc, a kétszeres Kossuth-díjas, Érdemes és Kiváló Művész, Hódmezővásárhely díszpolárának filmes és színpadi szerepeiből és archív interjúiból összeállított montázzsal idézték meg a vásárhelyi születésű színészóriás szellemét és alakját, amely után az özvegy, dr. B. Élthes Eszter kijelentette: Bessenyei a magyar egyik, ha nem a legnagyobb alakja, és örömöt jelent számára, hogy a szülőváros figyelmet fordít emlékének ápolására.
Az elismeréshez a díjazottak mindkét kategóriában nettó 500.000 ,- Ft pénzjutalmat, valamint a város pecsétjével ellátott oklevelet és egy Bessenyei Ferenc portréját ábrázoló plakettet vehettek át.
Zoltán Péter klarinétművész 1973. május 2-án született Hódmezővásárhelyen.
Családi örökségként hozta magával a zene iránti érzékenységet, szülei zeneszeretete, édesanyja zenepedagógusi hivatása irányította a zenei pályára.
Alapfokú tanulmányait szülővárosában végezte, melynek során alkalma volt megismerkedni Hódmezővásárhely zenei oktatásának és kultúrájának fejlődését jelentősen meghatározó tanár egyéniségekkel.
Felletár Béla, Lázár Imre, Szalay György csak néhány név azok közül, akik hivatástudatukkal követendő példát mutattak akkoriban a zeneiskola falai között.
A fiatal klarinétos már az általános iskolai évek alatt is rendszeres résztvevője volt városunk kulturális és társadalmi rendezvényeinek: a növendékhangversenyeken túl a különböző kiállítás megnyitók, templomi fellépések, nyugdíjas találkozók, zenekari térzenék adtak alkalmat az egyéni, és kisebb együttesek tagjaként történő bemutatkozásra.
Tanulmányait a szegedi Tömörkény István Gimnázium és Művészeti Szakközépiskolában folytatta a zeneművészeti ág olyan országosan elismert tanáraival, mint Török János klarinétművész, a Szegedi Szimfonikus Zenekar egykori kitűnő első klarinétosa, és a zongorakíséretben közreműködő Bódás Péter zongoraművész.
Az érettségit követően a Liszt Ferenc Zeneművészeti Főiskola Szegedi Konzervatóriumának hallgatója lett klarinét és szolfézs szakon.
Az egyetemi éveket Maczák János és Török János irányítása alatt végezte.
Tanulmányainak lezárásaként kitüntetéssel szerezte meg klarinétművész diplomáját 1996-ban.
Pedagógiai munkáját 1996. szeptemberében kezdte meg a hódmezővásárhelyi Péczely Attila Alapfokú Művészetoktatási Intézményben és a Mindszenti Alapfokú Művészeti Iskolában, ahol 12 évig tanított.
Városunkban 14 éve dolgozik, ebből 9 évet együtt taníthatott édesanyjával, Zoltán Gáborné Talmácsi Etelkával, aki haláláig az iskola hegedűtanára és a vonós tanszak vezetője volt.
2003. óta vezeti a fúvós tanszakot, évek óta tagja az Iskolaszéknek és az intézmény Közalkalmazotti Tanácsának, melynek 2007. novemberétől elnöke.
2008-ban megszerezte a` Közoktatási vezető, szakvizsgázott pedagógus` szakvégzettséget.
Pedagógiai munkáját magas szakmai színvonalon végzi, növendékeit hosszú éveken át megtartja, diákjai szeretik és tisztelik, a tantestület aktív tagja.
Tanári hivatása mellett 2007. szeptemberétől a Szegedi Szimfonikus Zenekar első klarinétosaként vesz részt az együttes munkájában.
2010-ben házasságot kötött Zoltán-Palotás Márta óvodapedagógussal.
Művészi sikereinek főbb állomásai: 1990-ben felvételt nyert az Európa Ifjúságzenekar első klarinétosi posztjára.
1993-ban elnyerte a második díjat a Weiner Leó Emlékversenyen.
1997-1998 között tagja volt első klarinétosként a Gustav Mahler Ifjúsági Zenekarnak.
Az együttes Európa legnevesebb koncerttermeiben lépett fel világhírű karmesterek mint Pierre Boulez, Claudio Abbado, vagy Fischer Iván irányításával, a nemzetközi zenei élet kiemelkedő szólistáival: többek között Polgár Lászlóval és Maxim Vengerovval.
Bemutatkoztak a bécsi Musikverein-ban, a londoni Royal Albert Hall-ban, Salzburgban, Zürichben, Luzernben, Prágában, Párizsban.
1998-ban a Kaposváron rendezett Országos Kamarazenei Versenyen zenetanár kollégáival legmagasabb elismerésként elnyerték a Művészeti Díjat.
2008-ban a város a` Hódmezővásárhely Közszolgálatáért` érdeméremmel tüntette ki.
Művészi tevékenységét számos nagysikerű koncert tette emlékezetessé.
Állandó résztvevője a város kulturális eseményeinek szólistaként és a Városi Fúvószenekar tagjaként egyaránt.
Elévülhetetlen érdemeket szerzett kiállítások megnyitóin, díszközgyűléseken, a Németh László Városi Könyvtár rendezvényein, szerzői esteken, egyházi eseményeken, melyeken állandó kamarapartnerével Borsos Annamáriával lépett a közönség elé.
Jótékonysági felkéréseknek eleget téve önálló estet adott a Református Ótemplomban, a Fandante Kamarakórussal közösen az Evangélikus templomban, valamint örömmel tett eleget a Tiszta Szívvel Egyesület felkérésének is.
Művészi megszólalásaival több alkalommal tette emlékezetessé városunk jeles polgárai számára kitüntetéseik és elismeréseik átadását.
Alkotó- és képzőművészek, valamint hozzátartozóik személyes megkeresésére meghitt és emlékezetes pillanatokat szerzett kiállításokon, bemutatókon.
Kulturális és művészeti életünk meghatározó személyisége, aki tovább öregbíti a művészetek támogatásáról méltán híres alföldi város, Hódmezővásárhely hírét, határon innen s túl.
Szülővárosát képviselte akkor is, amikor 2000. március 15-én fellépett a bécsi Collegium Hungaricum-ban vásárhelyi festők munkáiból kiállított tárlat megnyitóján zenetanár partnereivel.
2005-ben, az` Összetartozás Napja` alkalmával elismeréssel fogadták játékát Nagyváradon, a` Hódmezővásárhely Tiszteletbeli Polgára` címek átadásakor.
2008-ban Franciaországban, a testvérvárosban: Vallaurisban rendezett Hódmezővásárhelyi Napok keretében tartott hangversenyeken aratott sikert kollégáival.
Önálló fellépései mellett fontosnak tartja a Városi Fúvószenekarban való részvételt, ezáltal is segítve Hódmezővásárhely fúvószenei kultúrájának népszerűsítését.
Örömmel játszik szóló darabokat a helyi zenekar kíséretével éppúgy, mint a Szegedi Szimfonikusokkal, akikkel több alkalommal szólaltatta meg Mozart klarinétversenyét, valamint zenekarra és fúvósnégyesre komponált koncertjét.
Zenekari művészként sikerrel lépett fel a hazai és a nemzetközi zenei élet olyan kiválóságaival, mint Rost Andrea, Ránki Dezső, José Cura.
Kamarazenészként szintén szívesen mutatkozik be a közönség előtt városi és országos zenei rendezvények alkalmával.
Repertoárjában megtalálható a zenei műfajok széles skálája, a klasszikus daraboktól a könnyed dallamvilágig.
Műsorválasztásában kiemelt figyelmet fordít a magyar zene népszerűsítésére, szívesen szólaltat meg magyaros melódiákat.
A koncertezés, illetve a fellépések párosulnak nála az önzetlen közreműködéssel, a vásárhelyi kulturális, zenei élete iránti valódi elkötelezettséggel.
A Városi Fúvószenekar Hódmezővásárhelyen nagy hagyománya van a fúvószenekari muzsikának.
Az első fúvószenekar, a mai jogelődje, 1958-ban alakult Kerekes Pál vezetésével, és a zeneiskola tartotta fenn.
Ez a zenekar 1976-ban átalakult és a zeneiskolában működött tovább.
A jelenlegi Városi Fúvószenekart 1978-ban hívta életre a zeneiskola akkori és korábbi tanulóiból, illetve volt katonazenészekből Kerekes Pál.
Később Krupiczer Ferenc és id. Hegedűs Endre, majd 1995-től Vágó János a zenekar vezetője, karmestere.
Megalakulása óta fenntartó intézménye a Petőfi Sándor Művelődési Központ.
A zenekar létszáma 60 fő, benne 11-65 évesig minden korosztály megtalálható.
Jelenleg alapító tagokból, volt és napjaink zeneiskolásaiból, zeneiskolai tanárokból és hivatásos zenészekből áll.
Repertoárjukban szerepelnek magyar, német és amerikai indulók, közkedvelt és ismert klasszikus zenei művek fúvószenekari átiratai, illetve könnyűzenei darabok, filmzenék és más egyvelegek.
Fesztivál Fokozatú Fúvószenekar minősítéssel rendelkeznek.
Legfontosabb feladatuknak tekintik minősítésük megújítását.
A fúvószenekari kultúra Európában, de az egész világon is reneszánszát éli.
Egyre több zeneszerző ír újabb fúvószenekari műveket, átiratokat, és egyre több zenei kiadó foglakozik fúvószenekari kották megjelentetésével.
Lassan azt mondhatjuk, hogy a fúvószenekarok azt játszanak amit szeretnének, mert majd minden mű kapható fúvószenekari hangszerelésben.
Éppen ezért, és koncertjeik nagy számú látogatottsága miatt a városban a komolyzenei koncertkultúra egyik legfontosabb közvetítői.
Hangversenyeiken gyakran a Hódmezővásárhelyen más művészeti ágban működő csoportokkal közösen lépnek fel, így is biztosítva azt, hogy azok is hallhassanak fúvószenét, akik más műfajt szeretnek jobban.
Az együttes rendszeres résztvevője a városi ünnepségeknek, koszorúzásoknak és egyéb rendezvényeknek.
Évi rendszerességgel ad térzenét jeles eseményeken, testvérvárosi találkozókon.
Nagyon jó az együttműködés a hódmezővásárhelyi Helyőrség Katonazenekarával, mellyel többször tartottak közös március 15-én ünnepi hangversenyt, illetve közös fúvószenekari találkozót.
A Városi Fúvószenekar minden évben részt vesz a Honvédelmi Minisztérium, a Hódmezővásárhelyi Helyőrség és városunk önkormányzata által közösen rendezett Dél-alföldi Katonazenekari Fesztiválon.
Az utóbbi időszak egyik jelentős eseménye volt az a Jótékonysági hangverseny, melyet Hegedűs Endre Liszt-díjas zongoraművésszel közösen rendeztek, és ahol közösen játszották Gerschwin Kék rapszódiáját.
Egy amatőr együttesnek egy profi zongoristával eljátszani ezt a művet igen nagy feladat, de kiválóan oldották meg ezt a nem mindennapi kihívást.
Minden év január első hétvégéjén várják a közönséget a Fekete Sas nagytermében az Újévköszöntő hangversenyen, mely a zenekar számára szintén nagy kihívást jelent.
Egy-egy ilyen koncerten 600-700 vásárhelyi és városon kívüli zeneszerető ember vesz részt.
2011. január 2-án tizedik alkalommal láthatta, hallhatta őket a közönség.
Ezalatt a 10 év alatt több mint 100 művet játszottak el a a közönség nagy megelégedésére, közreműködőként pedig részt vett a Városi Vegyeskar, a Fandante Kamarakórus, táncoltak a Lutor Gyula Színpadi és Szalontáncegyesület, a Calypso Táncegyesület, valamint a Promenád Tánc-sport Egyesület tagjai is.
Az esemény népszerűségét jelzi az is, hogy más településekre is meghívták a zenekart az újévi műsorral.
Így már volt újévköszöntő hangversenye az együttesnek Székkutason, Mindszenten és Algyőn is.
Több megyei illetve országos fúvószenekari találkozónak résztvevői, de korábban már ők is több alakalommal rendeztek fúvószenekari és mazsorett találkozót.
Az együttes külföldi vendégszerepléseket is tudhat a háta mögött, így többször megfordult a testvérvárosi kapcsolatoknak köszönhetően Harlemmermeer-ben, Ulmban és Hechingenben, valamint Zentán, Torontálvásárhelyen, Pancsován.
Az együttes utánpótlását a zeneiskola fúvószenekara biztosítja, mely 1994-ben alakult meg újra.
A gyerekek itt hozzászoknak a közös zenéléshez, így mire a városi zenekarba is elkezdenek járni, addigra már egy kis rutint szereznek a zenekari fúvószenélés terén.
A hódmezővásárhelyi kulturális élet állandó mecénásai közül többen a zenekar támogatói is.
Rendszeresen nyújtanak segítséget a működéshez, melyet a zenekar egy-egy előadással, meghívással köszön meg.
A zenekar karnagya Vágó János és a zenekari tagok együttes kezdeményezésére 1996-ban jött létre a Hódmezővásárhely Fúvószenei Kultúrájáért Alapítvány, mely a zenekar működését hivatott segíteni.
Az alapítvány megalakulása óta intenzíven és eredményesen munkálkodik a megfogalmazott célok megvalósításán.
Ez a tevékenység azért is lehet sikeres, mert a kuratórium és a zenekar tagjai mindannyian magukénak érzik az alapítványt ugyanúgy, mint a fúvószenekart.
Évente jelentős összegeket fordítanak hangszervásárlásra és javításra, utaztatására, kottabeszerzésre.
Az Alapítvány alapító okirat szerinti legfontosabb célja a hódmezővásárhelyi fúvószene hagyományainak ápolása, utánpótlás nevelés segítése.
A fúvószene és általában az igényes populáris muzsika - eljuttatása a vidéki emberekhez, akiknek a kultúra iránti igénye a távolságok miatt nehezen kielégíthető.
Ezen célok megvalósítása érdekében az alapítvány jó kapcsolatot tart fenn Hódmezővásárhely, Székkutas, Mártély, Mindszent, Szentes, Orosháza, Szeged Abony, Békés, önkormányzataival, illetve művelődési intézményeivel, fúvószenekaraival.
A Bessenyei Ferenc Művészeti Díjjal járó erkölcsi elismerés újabb lendületet ad hódmezővásárhelyi Városi Fúvószenekarnak céljai megvalósításában.
Arnay Megosztom!
|
2011-01-22 18:25:00
Juhász Éva
Influenza: egyre többen kérnek védőoltást
Országossá vált az influenzajárvány.
A múlt héten már 18 és fél ezren fordultak orvoshoz influenzaszerű tünetekkel.
Pest megyében a legtöbb a beteg, de sokan vannak Nyugat-Magyarországon is.
Többségében a H1N1 vírus okozza a megbetegedéseket.
A várhatóan február elején tetőző influenzajárvány hírére ugyan egyre többen kérnek védőoltást, de még mindig kevesen vannak beoltva.
Míg egy éve 2,7 millióan kapták meg a H1N1 elleni vakcinát, addig az idei szezonban eddig mindössze 900 ezren jelentkeztek az egyébként a H1N1 ellen is védő szezonális oltásra - mondta az ÁNTSZ járványügyi főosztályvezetője.
Ócsai Lajos felhívta a figyelmet arra, hogy van még oltóanyag és nem késő kérni még most sem.
A védettség két hét alatt alakul ki.
Több háziorvos is megerősítette, hogy az utóbbi héten lényegesen többen kértek védőoltást.
Egy fővárosi doktor, Komáromi Zoltán arra hívja fel a figyelmet, hogy a vakcina beadása után egy-két napig a szervezet immunrendszere az influenzavírus elleni védelem kialakításával foglalkozik.
Ezért nem kell meglepődni - ha már bujkált bennünk valamilyen más vírus -, hogy átmenetileg kissé betegebbnek érezzük magunkat.
Az oltás utáni napokban érdemes kerülni a köhögő-tüsszögő embereket tette hozzá.
Influenzaszerű megbetegedéssel egyébként eddig a legtöbben a fővárosban, Szabolcs-Szatmár- Bereg, Vas és Győr-Moson-Sopron megyében keresték fel orvosukat.
Míg korábban főként a kisgyermekeket és az időseket veszélyeztette az influenza, most a középkorosztályt érinti leginkább - mondta a Krónikának Kiss Imre, az ÁNTSZ Győr- Moson-Sopron megyei Intézetének helyettes megyei tisztifőorvosa.
Az influenzaszerű megbetegedésben szenvedők több mint fele 15 és 59 év közötti. forrás: mr1.hu
2011-01-22 18:36:06
Kutasi Roland
A Himnuszhoz kapcsolódó emlékekből nyílt kiállítás a vásárhelyi városházán
Dr. Nagy Ádám magángyűjteményéből nyílt kiállítás,` A magyar Himnusz kultuszának nyomában` címmel a vásárhelyi városháza dísztermének előterében szombaton, a díszközgyűlést megelőzően.
A megnyitó kezdetén a nemzeti imádságot hangfelvételről Bessenyei Ferenc, a kétszeres Kossuth-díjas színművész, a nemzet színészének, Hódmezővásárhely díszpolgárának előadásában hallgatták meg a résztvevők.
A tárlatot Árva László, a Németh László Gimnázium és Általános Iskola igazgatója nyitotta meg.
Az igazgató a magyar kultúra napján - amely a Himnusz születésének évfordulója - megnyitójában rámutatott: más nemzetek himnuszai általában egy-egy történelmi kort, vagy egy uralkodót dicsőítenek, azonban a magyar Himnusz mindig is lelki összetartó erőként jelent meg valamennyi magyar számára, amely erőt adott a nehéz történelmi pillanatokban.
A Rákosi korszakban a Himnuszt csak az ének és szöveg nélküli, zenekari feldolgozásban volt szabad hallgatni, az akkori diktatúra túl klerikálisnak tartotta Kölcsei művét.
Kölcsey 1823 január 22-én alkotta meg a Himnuszt, amely szembeszegülve az idővel máig aktuális maradt.
Árva László figyelmeztetett arra, hogy a nemzeti imádság sokak számára egy egystrófás költemény maradhat, azonban a most megnyílt kiállítás arra figyelmeztet, hogy ennek a versnek, és Erkel dallamával énekelve ennek az éneknek az átélt ismerete és tisztelete az a nemzeti minimum, amelytől már nem lehet hátra lépni.
A kiállításon olvasható a Himnusz számos más nyelvre fordítva is, és azok a hanghordozók, amelyeken az évek folyamán kiadták, amelyről a Himnuszt játszották.
Arnay Megosztom!
|
2011-01-22 19:25:26
Juhász Éva
Belvíz: Némileg javult a helyzet az Alsó-Tisza vidékén
2011-01-22 19:40:00
Juhász Éva
Balatonfüreden minden Kecskemétről fog szólni
Együttműködési megállapodást kötött pénteken este Balatonfüred és Kecskemét városa.
A megállapodást Dr. Bóka István, Füred polgármestere és Dr. Zombor Gábor, Kecskemét város polgármestere írta alá egy ünnepélyes gálaműsor keretében az egyik balatonfüredi hotelben, ahol első alkalommal léphetett színpadra a kecskeméti kultúra színe-java.
A Magyar Kultúra Napja volt az első olyan alkalom, amelyen Kecskemét bemutatkozhatott Balatonfüreden.
A gálaműsor keretében lenyűgöző koncertet adott a Kodály Iskola Aurin Leánykara, valamint az alföldi néptánc hagyományát elevenítette fel a konferencia terem színpadán az intézmény Klárisok néptánccsoportja.
A Kecskeméti Katona József Színházat Fazakas Géza képviselte, aki egy megható és elgondolkodtató történetet vitt a füredi közönségnek.
A két város közötti együttműködést egy megállapodás aláírásával pecsételték meg a polgármesterek.
Ezután Dr. Zombor Gábor köszöntő beszédében elmondta: tiszteli azt a munkát, amely Balatonfüred fejlődése mögött áll, és reméli, hogy a két város közös szellemi és kulturális hagyománya egy gyümölcsöző kapcsolat alapját jelentheti.
Dr. Bóka István a Hírös Híreknek elmondta: igaz, hogy ez a megállapodás jelenleg egy évre köttetett, de a kapcsolat remélhetőleg örökre szól, és a barátság jegyében a két város a jövőben kölcsönösen segíteni fogja egymást.
Így Kecskemét megjelenik majd a balatonfüredi rendezvényeken, mint például a Jókai Napokon és az Anna Bálon és Balatonfüred is ellátogat Kecskemét neves rendezvényeire, hogy a két város erősítse egymás pozitív megítélését és hírnevét.
Az együttműködésről és a gálaműsorról szóló beszámolónkat a hétfő esti Hírös Hírekben láthatják, majd csütörtök este fél nyolctól Közélet című műsorunk teljes terjedelmében erről a témáról szól, bemutatva Önöknek is a varázslatos Balatonfüredet.forrás: kecskemetitv.hu
2011-01-22 19:41:45
Juhász Éva
Eltűnt a Budapest-Bamako egyik csapata
2011-01-22 19:57:39
Juhász Éva
Csökkenhet a benzin ára
Az előttünk álló héten megtörhet a hazai üemanyagárak utóbbi időszakban tapasztalható emelkedése, ráadásul megvan a valószínűsége annak, hogy a Mol a benzin és gázolaj árának csökkentése mellett dönt.
Mindez a forint árfolyamának dollárral szembeni erősödésének lehet köszönhető.
A múlt heti átlagos értékéhez képest az utóbbi napokban további 0,3 százalékkal emelkedett dollárban mérve a benzin átlagára, míg a gázolajé 0,8 százalékkal került feljebb.
A forint viszont jelentősen erősödött a dollárral szemben (a múlt heti 210,8-as átlagár után az utóbbi napokban 204,7-es átlagos érték alakult ki), ezért hazai fizetőeszközben mérve a benzin jegyzésára csökkent.
Bár a benzin és gázolaj dollárban mért tőzsdei jegyzésára a héten kismértékben tovább emelkedett, a forint árfolyamának jelentős erősödése miatt jövő héten megtörhet az utóbbi hetek hazai üzemanyagár-emelkedése.
A Mol akár a benzin és gázolaj árának csökkentése mellett is dönthet. forrás: inforadio.hu
2011-01-23 01:05:00
Kokovai Péter
Magyarul és németül is megnyitották a bált
Két nyelven, magyarul és németül köszöntötték a hódmezővásárhelyi Németh László Gimnázium és Általános Iskola diákbáljának résztvevőit január 22-én este a Fekete Sasban.
Ennek oka, hogy a bál díszvendége Siegfried Kepler, Ulm főtanácsosa volt, aki évek óta támogatója a vásárhelyi oktatási intézménynek, továbbá orscholzi, nyugat-németországi partneriskolájuk igazgatóhelyettese és felesége is megtisztelte jelenlétével a rendezvényt.
A táncest fővédnöke, dr. Lázár János köszöntőjében kiemelte annak fontosságát, hogy a fiatalok a szórakozás kulturált módját is megtanulják.
Árva László igazgató megnyitójában felhívta arra a véletlen egybeesésre a figyelmet, hogy a bál idén pont a Magyar Kultúra Napjára esett.
A Promenád.hu-nak nyilatkozva kifejtette, hogy a tánc ősidők óta a kultúra része, az önkifejezés eszköze.
Hozzátette, hogy a diákok és a tanárok mellett a szülők is sokat dolgoztak az est sikeréért.
A nyitótáncot 51 pár járta Fogarassy Judit koreográfiája alapján.
Az angol keringőt tüzes szamba követte, majd egy fergeteges paso doble zárta a produkciót.
Ezt követően a diákok táncba vitték a város és az iskola vezetőit, a díszvendégeket, tanáraikat és szüleiket.
Az 51 táncospárt Fogarassy Judit balettmester és koreográfus tanította be, aki az elmúlt év kivételével több éven át dolgozott együtt a Németh László Gimnázium bálozó diákjaival.
- Az első találkozások alkalmával megbeszéltük a táncokat, majd kiválasztottuk a zenéket, és erre készítettem el a koreográfiát.
Nagyon fegyelmezett csoporttal volt dolgom, jó volt velük dolgozni, és azt hiszem, hogy kölcsönösen élveztük a táncpróbákat - fogalmazott.
Gábor Zoltán idén még csak tizenegyedikes, de már maga is átélte, hogy milyen a középpontban lenni, ugyanis a végzős Mózer Rékával táncolt szombaton.
A fiatalember elmondta, hogy már szeptember közepén elkezdték a felkészülést.
A próbák jó hangulatban teltek.
Érzése szerint a főpróba nem sikerült annyira jól, de a végére minden összeállt.
Üveges Tibornak a lánya, Erzsébet idén végzős, így egyértelmű volt számukra, hogy a január 22-i estét hol töltik.
" Az első táncból nem sokat láttunk, de 23 órakor megismétlik, úgyhogy arra készülünk " - fogalmazott a boldog apa, aki portálunknak elárulta, hogy Erzsébet szereti a bulikat, kedveli a táncokat, így jól viselte a próbákat.
A fiatal lány Kiss Mátéval, évfolyamtársával táncolt, akit már régóta ismer, és megkérte, hogy legyen a partnere.
Erzsébet már gondolkozott a jövőjén, így nagy valószínűséggel a szeptemberben induló vásárhelyi Budapesti Kommunikációs és Üzleti Főiskolán folytatja tanulmányait.
Az est folyamán felléptek a Promenád Táncsport Egyesület versenytáncosai is, akik jórészt szintén az iskola tanulói.
A parkett amúgy sem sokat állt üresen, fiatalok és idősek egyaránt örömmel hódoltak a tánc élvezetének.
A talpalávalóról a nagyteremben a Coco Bongo együttes, az étteremben Arany-Tóth Attila gondoskodott.
Antal Sándor- Kokovai Péter
2011-01-23 06:16:59
Olasz Monika
A hét elejére nagyobb hó lehullhat
Vasárnap néhány órás napsütést követően észak felől vastag felhőzet érkezik, és estétől egyre többfelé esni kezd a hó.
A keleti tájakon reggelre 5 centit meghaladó friss hó is leeshet.
A csapadékzóna hétfőn kelet felé elvonul, a szél azonban a Dunántúlon továbbra is erős marad.
Vasárnap a nap első felében az ország nagy részén napos időre van kilátás, csak délkeleten maradhatnak még borúsabb körzetek.
Később itt csökken a felhőzet, miközben észak felől felhősödés kezdődik, és estére a a legtöbb helyen beborul az ég.
Napközben csapadék csak elvétve valószínű, este azonban már egyre több helyen lehet hószállingózás, kisebb havazás.
Az északnyugati szél az Észak- Dunántúlon többször megerősödik.
-1, 3 fok között tetőzik a hőmérséklet.
Forrás: origo.hu
2011-01-23 06:17:14
Olasz Monika
Közlekedési információk a Dél-Alföldről
2011-01-23 06:19:15
Olasz Monika
Holtan találtak egy magyar diáklányt Moszkvában
2011-01-23 06:29:54
Olasz Monika
Megkezdődött a magyarországi Liszt-év
2011-01-23 06:44:43
Olasz Monika
Örökre bezár a West-Balkán
2011-01-23 07:05:24
Olasz Monika
' ' A kultúra városává ' ' nyilvánítja Pécset a helyi közgyűlés
A kultúra városává nyilvánítja Pécset és kulturális díjat alapít a város közgyűlése következő ülésén - jelentette be Páva Zsolt polgármester szombaton a baranyai megyeszékhelyen.
" A közgyűlés január 27-én határozatban fogja Pécset a kultúra városává nyilvánítani.
Magyarországon a mi városunk lesz hivatva örök időkre emléket állítani e nép, e nemzet kultúrájának " - mondta a politikus a Kodály Központban, Berecz András és barátainak a magyar kultúra napján tartott Angyalfütty című előadása előtt.
A fideszes polgármester megjegyezte: az ehhez szükséges lépéseket megtették, a város mottójául szolgáló kifejezést jogi védelemben is részesítik.
" Ma már senki sem kérdezheti meg, ugyan miért is a kultúra városa Pécs, kézenfekvő a bizonyíték.
Az elmúlt húsz évben sokat fejlődött, változott az ország, a városok csinosodtak, szépültek, de olyan ütemben, a lépcsőket hármasával, négyesével szedve, ahogy Pécs tette, talán egyetlen város sem volt képes " - mondta.
Hozzátette: korábban sokan jártak Pécs előtt, de a baranyai megyeszékhely sereghajtóból az élboly tagja lett, mert szövetkezett kultúrájával, hagyományaival, értékeivel, s jó lóra tett, amely elvitte a sikerhez.
" Mi tudjuk, hogy a sikerhez az út a kultúrán át vezet.
Európa kulturális fővárosaként megmutattuk a világnak, mire képes Magyarország.
Milyen gazdag kultúrtörténete, milyen szokásai voltak és vannak az itt élőknek, s hogyan vagyunk képesek Európa egyik legzöldebb városában együtt élni a természettel, s ha kell, meg is védjük azt " - jegyezte meg.
Úgy vélte, Pécs és a pécsiek megmutatták, mennyire fontos számukra a művészet és nem csak a múltból élnek, hanem a jövőnek is: megmutatják, mit nyújtanak számunkra megújult köztereik, új kulturális intézményeik.
" Sokan voltak, akik kételkedtek bennünk.
Valószínűleg azért, mert nem ismerték az itt élőket.
Ők kételkedtek, mi bizakodtunk és dolgoztunk.
Építettünk és szerveztük a programokat, s a munkának meg lett az eredménye " - mondta Páva Zsolt.
A polgármester szólt arról is, hogy a város kulturális díjat alapít.
A Pécs kulturális nagydíjával azok munkáját ismerik el, akik életükkel, munkásságukkal, tehetségükkel kiemelkedően járultak hozzá a város szellemi és kulturális gyarapodásához.
Forrás: MTI
2011-01-23 07:27:51
Olasz Monika
Halálos lakástűz Budapesten
2011-01-23 08:22:25
Olasz Monika
Férfi kézilabda-vb: kikaptak a magyarok a címvédő franciáktól
A magyar férfi kézilabda-válogatott 37-24-re kikapott szombaton a címvédő, olimpiai és Európa-bajnok francia csapattól a svédországi olimpiai kvalifikációs világbajnokság középdöntős nyitányán.
Mocsai Lajos szövetségi kapitány együttese húsz percig remekül tartotta magát, vezetett, ám a szünet előtti szakaszt 9-3-ra nyerték a gallok, akik 18-13-as előnnyel vonultak pihenőre.
A folytatásban is az esélyesebb franciák gond nélkül diadalmaskodtak.
Eredmény, I. csoport (Jönköping), 1. forduló: Franciaország- Magyarország 37-24 (18-13).
Az állás: 1.
Franciaország 5 pont (95-75), 2.
Spanyolország 5, (86-79) 3.
Izland 4 4.
Németország 2, (74-80) 5.
Magyarország 2, (76-92) 6.
Norvégia 0.
Vasárnap szünnap, hétfőn az olimpiai ezüstérmes izlandiakat legyőző németek következnek.
Azon a mérkőzésen - melyen sok múlik majd az első hét közé jutás szempontjából - minden bizonnyal pályára lép már Perez Carlos is.
Forrás: MTI
2011-01-23 08:25:34
Olasz Monika
Hazaengedték a kórházból Gábor Zsazsát
2011-01-23 09:04:46
Olasz Monika
Több mint hetven közúti baleset egy nap alatt
2011-01-23 09:17:29
Olasz Monika
Egyszerre árad és apad a Tisza középső szakaszán
A megelőző napok csapadékából és a hóolvadásból keletkezett újabb tiszai árhullám Tiszaderzs és Kisköre között tetőzik, a folyó Martfűig kis mértékben árad, alatta lassan apad; a vízszintek a másodfokú árvízvédelmi készültséghez rendelt értékekhez hasonlóak közölte a területi vízügyi igazgatóság védelemvezetője.
A Tisza mellékfolyóin vegyes a kép: Zagyva-Tarna vízrendszerben kisebb szintemelkedések történtek, míg a Hármas-Körös és a Hortobágy-Berettyó végig apad tette hozzá Lovas Attila vízügyi igazgató.
Tájékoztatása szerint a veszélyeztetettség mérséklődését jelzi, hogy döntően már csak első fokú, lényegében figyelőszolgálattal járó árvízvédelmi készültséget tartanak fenn a legtöbb helyen.
Egy kivétel van, a Hortobágy-Berettyó Karcag és Kisújszállás közötti szakasza, ahol továbbra is harmadfokú a készültség.
Árvíz elleni védekezésben az elmúlt 24 órában 207 fő vett részt.
Változatlanul szivattyúztak az őrházaknál, Szolnok belterületén a Paprika utcánál, Tiszasüly belterületén, valamint a tiszaburai templomnál.
Tiszabura határában a katasztrófavédelem által biztosított berendezésekkel a tiszaburai önkormányzat folytatott szivattyúzást.
A Közép-Tisza vidékén a kedvező időjárásnak köszönhetően csökkent a belvízzel elöntött területek nagysága, jelenleg 688 négyzetkilométernyi földet áztat a víz.
Belvízvédelmi fokozatban nem történt változás, így másodfokú a készültség nyolc, míg harmadfokú két igazgatósági szakaszon.
Hetvenegy szivattyú pénteken 4,1 millió köbméter vizet emelt át a befogadók irányába.
A lakott területek vízmentesítése érdekében Újszász, Jánoshida, Alattyán, Jászkisér, Jászdózsa, Sarud és Jásztelek önkormányzatának az igazgatóság szivattyút illetve szivornyát folyadékot szállító szívócsövet biztosít.
A folyamatos vízátfolyások miatt továbbra is le van zárva a Jásztelek-Jászapáti közötti út, illetve a Fegyvernek és a 34-es számú főutat összekötő műút.
Elöntés veszélyezteti a Kétpó-Mezőtúr közötti 4632-es számú közlekedési utat is.
Forrás: MTI
2011-01-23 09:19:15
Olasz Monika
Rendőrségi hírek Bács-Kiskun megyéből
Az elmúlt 24 órában Bács-Kiskun megye közútjain 1 könnyű sérüléses és 1 anyagi káros baleset történt.
1 ittas vezetővel szemben volt rendőri intézkedés vezetői engedély elvételével.
Őrizetbe vettek kollégáink egy 22 éves örkényi nőt és egy 20 éves kecskeméti férfit, akik ellen a Kecskemét Rendőrkapitányság körözést adott ki, valamint egy 20 éves kecskeméti nőt, aki ellen a Kecskeméti Városi Bíróság elfogatóparancsot adott ki.
Őrizetbe került egy 34 éves kiskunhalasi férfi és egy 30 éves tompai férfi, mert egy 38 éves tompai nő bejelentést tett pénteken este, mivel a két férfi szúró- vágó eszközzel fenyegetőzött a lakóházuk közelében, míg ők a kerítésen belül tartózkodtak.
Elmondása szerint a két személyt előzőleg a nap folyamán tetten érték, amint a szomszéd bekerített lakatlan tanyájáról hulladék vasat próbáltak meg ellopni, amit ők meghiúsították, majd a vasakat a saját területükön helyezték biztonságba és értesítették a tulajdonost.
Eljárás indult 11 fő ismeretlen állampolgár, 1 fő palesztin állpolgár, 2 fő koszovói állpolgár és 2 gyerek ellen, akik a járőr észlelése alapján Kelebia külterületén kerültek elfogásra.
A személyek közül 2 fő koszovói állampolgár rendelkezett koszovói személyi igazolvánnyal.
Mivel személyazonosságukat, és jogszerű magyarországi tartózkodásukat igazolni nem tudták ezért előállításra kerültek.
Az idegenrendészeti meghallgatás során megállapítottuk, hogy 2 fő ismeretlen személy vezette át a szerb - magyar államhatáron a csoportot.
A személyek a tiltott határátlépés tényét elismerték.
Beszállításra kerültek Kiskunhalas Őrzött Szállásra, ahol 3 fő idegenrendészeti, 13 fő kiutasítást előkészítő őrizetbe került.
Forrás: Mihályné Bornemisza Eleonóra r. őrgy. sajtószóvivő
2011-01-23 09:20:07
Nagy Ágnes
Lehet ön is milliomos?
2011-01-23 09:33:57
Nagy Ágnes
Kétszáz nap múlva kezdődik a kajak-kenu VB
A legutóbbi szegedi vb-n minden idők legjobb magyar szereplése született, amit nem lesz könnyű túlszárnyalni.
Az előkészületek jól haladnak, a szervezőbizottság munkáját egy társadalmi grémium is segíti.
Sajtótájékoztatót tartott a Magyar Kajak-Kenu Szövetség, annak apropóján, hogy 200 nap múlva kezdődik az év kiemelkedő magyarországi sporteseménye, a szegedi világbajnokság.
Az augusztus 17. és 21. között sorra kerülő esemény rangját növeli, hogy egyben kvalifikációs verseny is a 2012-es londoni olimpiára.
Baráth Etele, az MKKSZ elnöke kihangsúlyozta, a szervezéssel minden a legnagyobb rendben, ami köszönhető annak, hogy az állam a gazdasági nehézségek ellenére minden anyagi támogatást megadott a sikeres lebonyolításhoz.
A vb összköltségvetése 800 millió forint, ebből 300-at biztosít az állam.
Forrás: molcsapat
2011-01-23 09:44:02
Nagy Ágnes
Egyre több a kátyú az utakon
Több száz tonna kátyúzó anyagot használt fel a közútkezelő az elmúlt időszakban a megye úthálózatán.
Megnőtt a kátyúk száma Orosháza térségében is, egy-egy komolyabb úthiba akár több százezer forintos kárt is okozhat a járművekben.
Orosházán és térségében a kátyúhelyzet hasonló az országoshoz, az elmúlt hetek, hónapok változékony időjárása megviselte az úthálózatot összegezte a térségi helyzetet a Magyar Közút Nonprofit Zrt.
Orosházi Üzemmérnökségének vezetője.
Kiss Ákos elmondta, hogy folyamatosan dolgoznak az úthibák elhárításán, ha az időjárás engedi szombaton és vasárnap is 2-3 brigád küzd a kátyúkkal.
Az elsőrendű úthálózaton is sok a hiba, az alsóbbrendű szakaszoknál pedig szinte nem találunk olyat, ahol ne lennének kátyúk.
Kétféle technikát alkalmaznak a közútkezelő munkatársai, az újrahasznosító eljárás mellett úgynevezett hideg keverékkel történő anyagfelhasználást.
Károk a 44-esen és a 47-esen is Megyeszerte komoly károkat okozott az elmúlt évi csapadékos idő, majd az év végi kemény fagyokat követő változékony időjárás.
Virág Mihály, a Magyar Közút Nonprofit Zrt. megyei igazgatója lapunknak nyilatkozva elmondta, hogy karácsonytól január 10-éig mintegy 300 tonna, különböző téli kátyúzó anyagot dolgoztak be a megyei úthálózaton.
Ha a főutakat nézzük, a 44-es elsősorban Szarvas térségében, a 47-es a megye északi részén szenvedett nagyobb károkat, az alsóbbrendű szakaszok közül pedig szinte nem lehet olyat mondani, ahol ne lennének kátyúk.
A szakemberek hangsúlyozzák, a téli kátyúzás nem olyan hatékony, mint a nyári.
Nem a felhasznált anyaggal van probléma, az időjárási körülmények nem mindig ideálisak.
Virág Mihály kiemelte, ennek ellenére nem tehetik meg, hogy hetekig ott hagyjanak balesetveszélyes kátyúkat, így amennyiben nem esik az eső vagy a hó, üzemmérnökségenként 2-2 brigád folyamatosan végzi a kátyúzási munkákat.
Sérülhet a gumi, a felni, a váltó Egy-egy kátyú komoly károkat okozhat.
Nagy Zsolt, az orosházi Affina Kft. kereskedelmi vezetője elmondta, hogy autószerelő műhelyüket számos alkalommal keresik fel azzal, hogy a kocsik kátyú miatt sérültek.
Elsősorban a gumikban és a felnikben tud kárt okozni, rosszabb esetben a motor olajteknője vagy a váltó is sérülhet, ami már akár több százezer forint is lehet.
Vargáné Szombati Andreától, a Békés Megyei Rendőr-főkapitányság szóvivőjétől megtudtuk, ha a jármű vezetője ilyen esetben bejelentést tesz a rendőrségen, a rendőrség a hatályos jogszabályi háttérre figyelemmel, valamennyi részletre kiterjedően rögzíti és vizsgálja az eseményt.
Tehát az eljárás során rögzített, feltárt információk, adatok alapozhatják meg az eseményért a felelősséget.
Forrás: Oroscafe
2011-01-23 09:58:17
Nagy Ágnes
Centiken múlott: életveszélyben volt Zséda és Mága Zoltán
Csúnya véget érhetett volna Mága Zoltán újévi koncertje, ugyanis, mint a hegedűművész elárulta: közvetlen életveszélyben volt ő és duettpartnere, Zsédenyi Adrienn az egyik produkció során.
A csodán és Mága Zoltán kitartásán múlott, hogy nem történt komolyabb baj.
" A Time to Say Goodbye című számot adtuk elő közösen Zsédával, ő énekelt, én pedig hegedültem.
Ő is nagyon örült neki, hiszen számára ez a dal nagy kihívás volt, mert nem énekelt még ilyen nagy hangterjedelmű művet.
Azt nem tudta, hogy a színpadon mit kell tennie, csak a főpróbán szembesült azzal, hogy felemelnek majd minket produkció közben, s gondolkodott is rajta, hogy elvállalja- e, mert ha arról leseik súlyos baleset is lehet belőle " - mesélte az előzményeket Mága Zoltán, aki elárulta, hogy magán a koncerten viszont váratlan helyzetbe kerültek mindketten.
" Tudtuk, hogy pirotechnikai elemek is lesznek dal közben, de ezt a főpróbán nem tudtuk kipróbálni, így nem tudtuk kiszámítani, hol lövik majd ki a tűzijátékot.
Tegnap, amikor vágtuk az anyagot - ugyanis vasárnap este a Duna Televízióban láthatják majd a nézők ezt a részt - szembesültem azzal, hogy Zsédának és nekem csak centimétereken múlt az életünk.
Az ő hosszú ruhája szerencsére nem lógott le az emelőről, mert ha lelóg és tűzre kap a pirotechnikától, akkor ő is meggyullad, leesik és meghal.
Nekem elárulta, hogy még soha nem került ilyen veszélyes helyzetbe " - magyarázta a STOP-nak Mága Zoltán, aki maga is megijedt, s mint mondta: produkció közben az járt az eszében, hogy leugrik az emelőről, hiszen az első tűzijáték ő alatta robbant, de végül nem tette meg az énekesnő miatt.
" Rajtam akkor már selyemöltöny volt, de nem akartam Zsédát kellemetlen helyzetbe hozni azzal, hogy leugrok az emelőről, hiszen akkor ő is leesik.
Hála Istennek, be tudtuk fejezni ezt a műsorszámot és senkinek nem esett komolyabb baja " - tette hozzá a hegedűművész.
Mága Zoltántól megtudtuk, hogy azok sem maradnak le erről a műsorszámról, akiknek nem volt lehetősége részt venni az újévi koncerten.
" Azért döntöttem úgy, hogy a Duna Televízió sugározza a koncertet, mert így a határontúliak is meg tudják nézni.
Rengeteg levelet, gratulációt kaptunk Amerikából, Ausztráliából, Európa nagyvárosaiból, hogy örülnek, hogy végre a magyar újévi koncertet is tudják élvezni " - árulta el Mága Zoltán, akinek koncertjét több részben sugározza a csatorna, amely a műsorral nézettségi rekordot is döntött.
Forrás: Stop
2011-01-23 10:05:51
Nagy Ágnes
Semjén Zsolt szerint az év második felében kerülhet a kormány elé az a kérdés, hogy kapjanak -e választójogot a honosított magyarok.
A kormányfő helyettese lakóhelytől és adófizetéstől függetlenül megadná számukra is a választójogot, mint mondta, nincs kétféle állampolgárság.
Ha pedig az adófizetés lenne a választójog feltétele, akkor szerinte abszurd módon több millió magyar állampolgártól is el kellene venni.
2011-01-23 10:17:05
Nagy Ágnes
Véd a sör
2011-01-23 10:26:07
Nagy Ágnes
Csökkent az önkormányzati feladatok normatív támogatása
A központi költségvetés 2011-ben reálértéken 6 százalékkal kevesebb forrást biztosít az önkormányzati feladatok ellátására, a város működtetésére, mint tavaly - jelentette ki Botka László polgármester a Közéleti Kávéház évadnyitó rendezvényén.
A formálódó szegedi költségvetés legfontosabb célja az önkormányzat működőképességének biztosítása és az önerő előteremtése az uniós támogatással megvalósuló fejlesztésekhez - mondta a politikus.
A polgármester kiemelte, hogy Szeged gazdaságában meghatározó szerep jut azoknak a szolgáltató cégeknek, amelyeket a leginkább sújtanak a válságadók.
A gazdasági előrejelzések alapján ez a foglalkoztatási helyzet romlását eredményezi majd a csongrádi megyeszékhelyen - tette hozzá.
Botka László úgy fogalmazott: az őszi helyhatósági választáson a szegediek együttműködésre kötelezték a közgyűlést -, amelyben önállóan egyik pártnak sincs többsége - és a polgármestert.
Ha a polgármester és a közgyűlés nem tud közös nevezőre jutni, arra csak a város mehet rá - mondta a politikus.
Véleménye szerint az, hogy a város és az ország vezetése más pártállású, nem okozhat hátrányt Szegednek, hiszen a fejlesztések zöme uniós forrásból valósul meg.
A város következő tíz évének legfontosabb beruházása lesz az angol nevének rövidítése alapján (Extreme Light Infrastructure) ELI-nek nevezett lézer-kutatóközpont megépítése.
A tudományos fejlesztés a város történetében csak az egyetem Szegedre költözéséhez fogható - hangsúlyozta a polgármester.
Hozzátette: mintegy három-öt hónapra van szükség a végleges tervek elkészítéséhez, ezt követően indulhat el a mintegy 65 milliárd forintba kerülő kivitelezés.
A városban folytatódni fognak a tömegközeledés fejlesztését célzó beruházások: elindul a 4-es és folytatódik az 1-es villamosvonal rekonstrukciója, a trolik és a buszok számára közös sáv épül a Nagykörúton, és négysávosra bővítik a Vásárhelyi Pál utcát - közölte Botka László.Forrás: Szeged.hu
2011-01-23 10:38:19
Nagy Ágnes
Számos újdonságra lehet számítani a 2013. január 1-jén hatályba lépő új polgári törvénykönyvben (Ptk.).
Minderről Székely László, az új Ptk. előkészítését koordináló miniszteri biztos, az ELTE Állam- és Jogtudományi Karának tanára nyilatkozott az MTI-nek.
2011-01-23 10:47:42
Nagy Ágnes
Megnyílnak a pénzcsapok: 1100 milliárdot oszt szét az Orbán-kormány
Az Új Széchenyi Tervhez (ÚSZT) érkezett visszajelzések nagyon pozitívak, ismét megjelent a remény a munkahelyteremtésben, a foglalkoztatás bővítésében és a kis- és középvállalkozások megerősítésében - nyilatkozta Molnár Ágnes, a Nemzeti Fejlesztési Minisztérium államtitkára.
Az Új Széchenyi Terv bejelentését fokozott várakozás előzte meg, hiszen a 2001-ben elindított első Széchenyi Terv akkor lendületet és reményt adott az országnak, hogy az itt élők is sikeresek lehetnek, nemcsak nyugati társaik.
Az ÚSZT-ben megjelenő megújult fejlesztéspolitika egyik pillére, hogy a forrásokat egyszerű, átlátható, hatékony módon kell eljuttatni a felhasználókhoz.
Ennek érdekében az NFM " rendet vágott " a fejlesztéspolitika szabályozásában - húzta alá az államtitkár.
Kifejtette: megszületik a megújuló fejlesztéspolitika támogatását szabályozó új kormányrendelet, amely 24 korábbi jogszabályt szüntet meg, és növekvő garanciával párosuló egyszerű szabályokat rögzít a támogatási folyamatban.
Az államtitkár példaként említette, hogy a rendszerben megszüntették a párhuzamosságokat, ellentmondásokat, megerősítették a jogbiztonság intézményét, például úgy, hogy minden beadott pályázatnál lehetőség lesz kifogást benyújtani.
A panasszal kapcsolatos fellebbviteli jogkört a Nemzeti Fejlesztési Ügynökségtől az Nemzeti Fejlesztési Minisztériumhoz telepítették.
A pályázati rendszer egyszerűsítése során a támogatási folyamatot újra szabályozták, rövidítették a bírálati időt és gyorsítják a kifizetéseket, preferálják az automatikus elbírálású pályázatokat, eltörölik a bonyolult és időigényes kétfordulós eljárási rendet - mondta Molnár Ágnes.
Kifejtette: változás, hogy hiánypótlásra egy alkalommal lesz lehetőségük a pályázóknak a jövőben, annak érdekében, hogy rövidüljön a bírálati idő.
Az elszámolás során a számlabeadástól számított 60 napról 45-re mérsékelték a kifizetési határidőt, továbbá bevezették az egyszerűsített, átalány alapú elszámolási lehetőséget.
Becslések szerint az Új Széchenyi Terv első körében bejelentett 93 pályázati konstrukció 1.100 milliárd forint kerettel 3-4 szeres összeget mozgat meg a majd gazdaságban.
Ennek részeként a vállalkozásfejlesztés során 173 milliárd forint forrást helyeznek ki a kkv-khoz.
" A szektor abban az esetben tud a gazdaság motorjává válni, ha sok vállalkozáshoz jutnak el a források " - mondta az államtitkár.
Forrás: MTI
2011-01-23 10:50:40
Nagy Ágnes
Föl kell vállalni a magyar identitást a szlovák népszámlálás során
Szlovákiában rövidesen kampány indul a májusi népszámlálás kapcsán.
A cél, hogy minél többen vállalják fel magyar identitásukat.
A kampányt a Szlovákiai Magyarok Kerekasztala (SZMK) fogja koordinálni - közölte a Bumm.sk szlovákiai magyar hírportál.
Bara Zoltán, a szlovákiai magyar civil szervezeteket tömörítő Kerekasztal szóvivője elmondta: a májusi népszámlálás előtt a Kerekasztal tájékoztató kampányt kíván indítani, hogy minél többen vállalják fel nemzeti identitásukat.
Létrehoznak egy koordinációs bizottságot, amely járásonként helyi struktúrákat alakít ki.
Azok felveszik a kapcsolatot a helyi polgármesterekkel, akiknek hatáskörébe a népszámlálási kérdezőbiztosok kinevezése is tartozik.
A kérdezőbiztosokat ezt követően felkészítik, tájékoztatják, hogy minél hatékonyabban tudják végezni munkájukat.
" Emellett a Kerekasztal elkészít egy népszámlálási tájékoztató kiadványt is, a nemrég megjelent Nyelvi jogok Szlovákiában című anyanyelvhasználati útmutató mintájára.
Ezt ugyancsak terjeszteni fogjuk nyomtatott és elektronikus formában, többek között a közösségi hálózatokon is.
E füzetecske közérthetően mondja majd el, miért fontos a nemzeti identitás felvállalása a népszámláláson.
A kampány része lesz egy kisfilm is " - jelentette be Bara Zoltán.Forrás: MTI
2011-01-23 11:01:41
Nagy Ágnes
Megnyitják a Vesta-szüzek házát a látogatók előtt
Idén egymás után nyitják újra kapuikat az ókori Róma elfeledett műemlékei: január végétől ismét látogatható lesz például a Vesta-szüzek háza a Forum Romanumon.
Az ókori emlék helyreállítása huszonöt évig tartott.
A megnyitás pontos napját még nem közöltek, de a római sajtó már beléphetett a restaurált régészeti területre.
Az örök tüzet őrző papnők ókori rendháza a Nero császár alatt, 64-ben kitört római tűzvész utáni újjáépítésben nyerte el mostanáig fennmaradt formáját.
Az emeletes épületből a falak és a belső kert medencéi vészelték át az utóbbi majdnem kétezer évet, a Vesta-papnők később idehelyezett szobraival.
` Ez Róma legcsodálatosabb és legjobban megmaradt császárkori épülete` - mondta a Corrier della Serának a restaurálást vezető Giacomo Boni régész.
A Forum Romanum további meglepetéseket ígér: márciusban a nagyközönség előtt is megnyitják azt a lépcsőt, amelyen a császárok a lehető leggyorsabban tudtak feljutni a Palatinus- dombon emelt palotákba.
Látogatható lesz Castor és Pollux helyreállított temploma, novembertől pedig a szintén évtizedek óta lezárt Lapis Niger.
Ez a legenda által Romulus sírjának tartott fekete kő őrzi a legrégibb fennmaradt római feliratot.
Forrás: HVG
2011-01-23 11:12:10
Nagy Ágnes
Tilos Ukrajnából benzint hozni: a határon mérik az üzemanyagszintet
2011-01-23 11:25:20
Nagy Ágnes
Versenytánc: sorozatban ötödször bajnok a László, Mikes páros
Zsinórban az ötödik magyar bajnoki címét gyűjtötte be a László Csaba, Mikes Anna páros tíztáncban.
A szentesi Szilver TSE világ- és Európa-bajnoki bronzérmes duója 2007 óta minden évben magyar bajnoki címmel zárja ezt a kategóriát.
A 2011-es Tíztánc Magyar Bajnokságot Mezőkövesden rendezték meg, ahol a világjátékok-résztvevő páros mögött Balázs Zsombor és Németh Nikoletta szerezte meg az ezüstérmet, megelőzve a Süttő Roland, Tombácz Anikó duót.
Ifjúsági tíztáncban is szentesi győzelem született: Hegyes Bertalan János és Kis Violetta lett a magyar bajnok.
Az idei magyar bajnokságok sorozatában a külföldön oly népszerű senior standard kategóriában is rendeztek versenyt, itt DanceStation táncosai, Nagy Zsolt, és dr. Szentirmai Katalin szerezték meg a bajnoki címet a Papp Tamás, Kántor Nóra, valamint a Dr. Asztalos Zoltán, Kissné Szegedi Zsuzsanna párosok előtt.
A standard és a latin magyar bajnokságot február 5-én és 6-án rendezik meg Budapesten.Forrás: NSO
2011-01-23 11:30:12
Nagy Ágnes
Cage-nek kisteleki a dublőre
Nicolas Cage motoros kaszkadőrje volt egy kisteleki hétköznapi hős.
Tápai Tamás A Szellemlovas második részében vállalta a veszélyes jeleneteket a hollywoodi sztár helyett.
A magyar férfi hét éve motorozik.
A filmesek az interneten fedezték fel.
Közösségi oldalakon látták mutatványait és azonnal megkeresték.
Szakadt az eső, egy repülőtéren játszódott a dolog, de nagyon tetszett a rendezőnek, hogy szakadó esőben is meg tudtam csinálni, amit ő elvárt, és a nap végére mondta, hogy fel vagyok véve - mondta a dublőr.
Magáról a filmről persze nem mesélhet Tamás, hiszen titoktartási szerződés köti.
Azt mondja: olyan trükkre is vállalkozott, amiről a filmesek azt hitték, csak számítógéppel lehet megvalósítani.
Tamás munkájával a forgatáson egyébként zárkózott Nicholas Cage is elégedett volt.
A fiatalember szívesen filmezne másokkal is, de igazi vágya, hogy minél eredményesebb motorversenyző legyen.
Forrás: DunaTv
2011-01-23 11:50:44
Kokovai Péter
Cégek is kaphatnak bérpótló támogatást
Társadalmi Megújulás Operatív Program (TÁMOP) " Út a munka világába " című projektje keretében nyújtanak bér- és járuléktámogatást azoknak a vállalkozásoknak, amelyek bérpótló juttatásban részesülő munkanélkülit foglalkoztatnak - az erre vonatkozó pályázati kiírás az Állami Foglalkoztatási Szolgálat honlapján olvasható.
A Nemzetgazdasági Minisztérium az MTI kérdésére közölte: az " Út a munka világába " kiemelt projektben 2011. október 31-ig 2,5 milliárd forint áll rendelkezésre.
A január elsején életbe lépett Nemzeti Közfoglalkoztatási Program keretében az önkormányzatokon kívül a vállalkozások is foglalkoztathatnak bérpótló juttatásban részesülőket, ezenkívül az országos közmunkaprogramokba is be szeretnék vonni a munkanélkülieket.
A megyei munkaügyi központok az önkormányzati rövid és hosszabb időtartamú közfoglalkoztatás támogatására vonatkozó pályázataikat már korábban kiírták.
Czomba Sándor, a Nemzetgazdasági Minisztérium foglalkoztatáspolitikáért felelős államtitkára tavaly novemberben az új közfoglalkoztatási rendszer részleteinek ismertetésekor azt mondta: a kormány becslései szerint körülbelül 9 000-10 000 munkavállaló helyezkedhet el a vállalkozásoknál abból a mintegy 200 000 emberből, akit a közfoglalkoztatásba terveznek bevonni.
Az ÁFSZ honlapján megjelent pályázati kiírás szerint a támogatást maximum nyolc hónapnyi foglalkoztatáshoz lehet nyújtani.
A munkaadónak vállalnia kell a bérpótló juttatásban részesülő személy munkaviszony keretében, teljes munkaidőben történő foglalkoztatását a támogatás folyósításának idejére, továbbá a támogatás folyósítási időtartama felének megfelelő további időtartamban.
A támogatás mértéke a munkabér és járulékainak legfeljebb 70 százaléka lehet.
Munkabérként legfeljebb a kötelező legkisebb munkabér, illetve garantált bérminimum vehető figyelembe.
A támogatási kérelmeket a munkaügyi központ kirendeltségére kell benyújtani, a kirendeltség a támogatásról mérlegelési jogkörben dönt a kérelem beérkezését követő 30 napon belül.
A kérelem pozitív elbírálását követően a kérelmezővel a kirendeltség hatósági szerződést köt, ebben részletesen rögzítik a támogatással kapcsolatos jogokat és kötelezettségeket, valamint a támogatás elszámolására vonatkozó szabályokat.
A foglalkoztatást csak a hatósági szerződés megkötését követően lehet megkezdeni, a foglalkoztatottakat a kirendeltség közvetítheti ki a munkáltatóhoz.
Forrás: MTI
2011-01-23 11:55:50
Nagy Ágnes
Szegeden ismét megtartják a Fizika Napját
2011-01-23 11:57:25
Kokovai Péter
Valentin-napi űrrandevúra készülnek
2011-01-23 12:22:03
Kokovai Péter
Drágábban repülhetünk a Lufthansa járatain
Január 25-étől emelkedik a Lufthansa-jegyek ára az üzemanyag drágulása nyomán kivetett pótdíj növelése miatt: Németországon és Európán belül egy irányba két euróval, a hosszútávú járatokon 10 euróval lesz drágább a jegy - számolt be a német Bild. z azt jelenti, hogy a korábbi emelésekkel együtt csak a pótdíj miatt 26 euróval kell többet fizetni egy útra Európán belül, és 92-107 euró a pluszköltség a tengeren túli járatokon.
Az utóbbi időben jelentősen megdrágult üzemanyag teszi ki a légitársaságok költségeinek legnagyobb részét, a Lufthansánál például évi nyolc millió tonna kerozint használnak el, ami a Financial Times Deutschland szerint Írország egész évi felhasználásának felel meg.
Forrás: MTI
2011-01-23 12:49:47
Kokovai Péter
Csökkentek a belvízzel elöntött területek a Körösök vidékén
Az ár ellen tizenkilenc településen védekeznek a Körösök mentén, a belvízzel elöntött területek nagysága mérséklődött - közölte a Körös-vidéki Környezetvédelmi és Vízügyi Igazgatóság az MTI-vel.
Az igazgatóság 340 kilométeres védvonalaiból 43 kilométeren tartanak fenn elsőfokú riasztást.
A térségben a belvízzel elöntött területek nagysága közel 4 négyzetkilométerrel mérséklődött, de még így is 456 négyzetkilométer.
Forrás: MTI
2011-01-23 13:11:43
Olasz Monika
Orbán célja: munkát, lehetőséget adni a fiataloknak
Közép-Európán múlik egész Európa gazdasági jövője - hangsúlyozta Orbán Viktor vasárnap Kairóban, a Magyar-Egyiptomi Üzleti Fórumon elmondott beszédében.
A miniszterelnök a konferencián röviden ismertette a magyar gazdaság helyzetét, megismételve: idén a deficit nem lesz több 3 százaléknál, Magyarország pedig az egyike annak a két EU-tagállamnak, ahol csökkenni fog az államadósság.
Kiemelte, céljuk, hogy a fiataloknak, az új generációknak lehetőséget adjanak arra, hogy munkájuk legyen, és családot alapíthassanak.
Mint mondta, a választások óta eltelt hét hónap, és a magyarok már nem olyan pesszimisták, mint akkor.
Orbán Viktor szerint azokat, akik Magyarországon fektetnek be, nemcsak jó gazdasági lehetőségek, hanem egy barátságos nemzet is várja.
Forrás: MTI
2011-01-23 13:19:26
Kutasi Roland
A verseny, amelyen a ö-zés kötelező volt!
A Vásárhelyre és környékére jellemző ö-ző nyelvjárást bemutató vers vagy próza, illetve Wass Albert egy-egy alkotásával nevezhettek a versenyzők az erdélyi születésű író-költő nevét viselő alapítvány szervezte megmérettetésre.
A Németh Lászó Városi Könyvtárban a magyar kultúra napja tiszteletére szervezett rendezvénysorozat részeként valamennyi korcsoportban különleges produkciókat mutattak be a versenyzők.
Fotóriporttal!
- Sajnálhatjuk, hogy nem a Vásárhelyre is jellemző ö-ző nyelvjárás lett a hivatalos irodalmi magyar nyelv - jelentette ki a programot megnyitó előadásában prof. dr. Szabó József, a Szegedi Tudományegyetem nyugalmazott nyelvészprofesszora, rámutatva: a nyelvünkben aránytalanul magas számban előforduló e hangzók hegemóniáját töri meg az ö hang ezekben a nyelvjárásokban.
A 8-12 évesek között a zsűri legjobban Forrai Fanni előadását ítélte, aki a Szőnyi Benjámin Református Általános Iskola diákja, felkészítő tanára Lantosné Schmidt Klára.
Fanni Szenti Tibor: Parasztvallomások című kötetéből a kenyérsütés történetét mondta el.
A második helyen Szentmártoni Vanessza végzett a Varga Tamás Általános Iskolából, felkészítő tanára Bányainé Kőszegfalvi Katalin.
Vanessza a Szárnyas királyfi meséjét adta elő.
A harmadik helyen Hegyi Vanessza végzett, szintén a Varga Tamás iskolából, őt is Bányainé Kőszegfalvi Katalin készítette fel.
A bronzérmes produkció a Szegény embör szőleje volt.
A 13-17 évesek korosztályában Bere Katalin győzött a Bethlen Gábor református Gimnáziumból - felkészítője Csipakné Nagy Bertilla -, aki Pócsy Mihály: Az új toronyban tűnődik a bakter című alkotását mondta el.
A második helyen Izsó Fruzsina végzett a Liszt Ferenc Ének-zenei Általános iskolából, aki Kárász József: Templomkerülők című művéből adott elő részletet, amellyel a dr. Lázár János polgármester, országgyűlési képviselő által felajánlott különdíjat is kiérdemelte, amelyet dr. Kószó Péter alpolgármester adott át.
A harmadik helyen Kardos Fanni végzett a Corvinból, felkészítője Miklós Péteré.
Fanni Bibó Lajos: Nincs beszéd (Subások) művét adta elő.
Liliom Fogyatékkal élők nappali intézményéből Deák Balázs Pócsy Mihály: A Sógorom temetésirül című művét adta elő, míg György Béláné Hajdú Anna Pócsy Mihály: A vastag kocsmárosnérúl című prózáját mutatta be.
A felnőttek között Surinya Antal bizonyult a legjobbnak, aki saját elbeszéléséből adott elő, a második helyen Ördögh István végzett Petőfi: Hírös város az Alföldön Kecskemét című versével, míg a harmadik helyen Jakó Sándorné végzett Molnár György: Lángol a puszta című elbeszélésével.
Az előadók Wass Albert egy-egy versét, illetve prózáját is előadták a könyvtári rendezvényen.
Arnay Megosztom!
|
2011-01-23 13:22:10
Olasz Monika
Nincs fűtés a budapesti Katona József Színházban
Nincs fűtés a budapesti Katona József Színházban, és ez az állapot akár egy hétig is eltarthat, de az előadásokat minden körülmények között megtartják - mondta az intézmény ügyvezető igazgatója vasárnap az MTI-nek.
Vasárnap reggel a kéményseprő vállalat és az V. kerületi városüzemeltetési kft. munkatársai a Petőfi Sándor utcai épületben megállapították, hogy a gáztüzelésű központi kémény több helyen lyukas, használata tilos, életveszélyes, ki kell cserélni.
A munkálatok várhatóan 7 napig tartanak, ez idő alatt nem lesz fűtés sem a színházban, sem az épület mintegy 30 lakásában, ami hozzávetőleg száz lakót érint - mondta Mattyasovszky Bence.
A színház jövő pénteken mutatja be Moliere A mizantróp című darabját, a jövő hét próbahét, szerdán főpróba, a színészeknek reggel, este próbálniuk kellene, de máris érezhetően csökken a hőmérséklet az épületben - tette hozzá a színház vezetője, aki azonban azt is elmondta: a szakmai vezetéssel egyeztetett álláspont egyelőre az, hogy előadás nem maradhat el.
A művészek akár pulóverben, kabátban is megtartják az előadásokat, a kollégák forró teát fognak osztani azoknak, akik ilyen körülmények között is kitartanak a színház mellett.
Természetesen, aki szeretné visszaváltani a jegyét az megteheti, de ezekkel a kérdésekkel kapcsolatos végleges döntéseket a jövő hét közepén kell majd meghoznia a színház vezetésének - mondta Mattyasovszky Bence.
Az ügyvezető igazgató ugyanakkor megjegyezte azt is: óvatosan, de bizakodnak az érintett hatóságok segítőkészségében, mert akkor talán mégsem tart hét napig egy kilyukadt kéményt kicserélni.
A Fővárosi Gázművek munkatársa szombaton az MTI-nek azt mondta: a kazán égésterméke visszaáramlott a ház udvarába.
A szakemberek mérései szerint magas volt a levegő szén-monoxid-szintje, ezért zárták el a gázt.
Forrás: MTI
2011-01-23 13:36:51
Olasz Monika
Nem gázolták el a Moszkvában megfagyva talált magyar diáklányt
2011-01-23 13:50:23
Olasz Monika
A hiányzó fogak növelik az elbutulás kockázatát
2011-01-23 13:51:35
promenad.hu
Csintalan gyerekből kiváló oktató
A Rádió7 Szőttes műsorának vendége január harmadik vasárnapján Dr. Kassai Miklósné Katalin, a volt Frankel Leó Szakközépiskola nyugalmazott gyakorlati oktatásvezetője volt.
Vendégünk a műsor során elmondta, nagyon büszke gyerekeire, akik ugyanolyan szeretettel gondoskodnak családjukról, mint ahogyan azt ő tette velük.
Továbbá elmondta, számos tanítványa dolgozik a szakmában és boldog, hogy szaktudásuk elsajátításában ő is szerepet vállalhatott.
Vendégünk 1941 júniusában született Hódmezővásárhelyen, mellyel kapcsolatban Gerhardt József műsorvezetőnek elmondta, nagyon büszke vásárhelyiségére.
Dr. Kassai Miklósné szólt arról is, hogy itt van otthon, hiszen ha elmegy bevásárolni, annyi ismerőssel találkozik, hogy a sok beszélgetés következtében több órába telik mire hazaér.
Dr. Kassai Miklósné Katalin családjáról elmesélte, hogy édesapja tanító, édesanyja pedig óvónő volt, nővére 1938-ban született, két fiútestvérét pedig még gyerekkorukban elvesztette.
Óvodába az Észak utcára jártak nővérével, vendégünk saját elmondása alapján rossz kisgyerek volt.
2011-01-23 14:10:30
Olasz Monika
Már a vasutasoknak is váltaniuk kell regisztrációs jegyet
A márciusban bevezetett regisztrációs jegy ellenére még mindig nem tudják, mennyien utaznak ingyen a vasúton.
Éppen ezért a vasutasoknak is váltaniuk kell majd regisztrációs, vagyis ingyenes jegyet.
Évente legalább hét-kilenc millió utazásból nincs bevétele a vasúttársaságnak - ezek az utazások ingyenesek, vagyis regisztrációs jeggyel vehetők igénybe.
A jegytípus tavalyi bevezetésének eddig ez a mérlege, a MÁV azonban még mindig nem tudja pontosan, hányan utaznak valójában ingyen.
Hackl Mónika, a társaság kommunikációs osztályvezetője azt mondja: 38 ezer aktív vasutas van, de ennél jóval többen utaznak közülük vasutas igazolvánnyal ingyen.
` Több mint 200 ezer ilyen igazolvány van akár dolgozóknál, akár volt dolgozóknál, akár családtagoknál.
Természetesen a 65 év feletti személyek esetében mindkét jogon jár az ingyenes utazás.
` A kormányfő még január közepén jelentette be a közösségi közlekedés átalakításával kapcsolatos terveket.
Spórolnának a csak tavaly 250 milliárd forint állami támogatást elnyelő rendszeren.
A kedvezményeket, köztük a regisztrációs jegy rendszerét is felülvizsgálnák.
Az átalakítás részeként a MÁV-nál most azt tervezik, hogy akár már márciusban kiterjesztik a regisztrációt a vasutasokra is a régi igazolványok lecserélésével.
` Jelenleg ez úgy működik, hogy a kolléga felmutatja az igazolványt, és ezzel ingyen tud utazni.
Viszont nem kerül be a rendszerbe.
Így viszont, hogy lecserélik ezeket az igazolványokat, ezek az utazások is regisztrálva lesznek.
` Bár a kormány még nem változtatott, korábban azt mondták, a februárra ígért reformcsomag részeként átalakulhatnak az utazási kedvezmények, ami leginkább a nyugdíjasokat érintheti: most ugyanis a regisztrációs jegyet kérők 84 százaléka 65 év feletti.
Forrás: mr1-kossuth.hu
2011-01-23 14:24:50
Olasz Monika
Trükkös bűnözők járják a megyét
Idős embereket lopnak meg trükkös bűnözők Bács-Kiskun megyében úgy, hogy például a helyi önkormányzat családsegítő szolgálatának munkatársaiként mutatkoznak be.
Két szimpatikus férfi érkezett reggel 8.15-kor személyautóval a Kecskemét- Alsószéktóban élő 80 éves nénihez azzal az` örömhírrel`, hogy cukrot és lisztet, valamint 10.500 forint szociális segélyt hoztak az önkormányzattól.
A néni boldogan beengedte őket, majd a házban kiderült, hogy a látogatóknál 20 ezres és 500 forintos van, ezért vissza kellene adni 10 ezret.
A néni a konyhából gyanútlanul bement a szobába persze kísérte őt a két férfi és elővette a rejtekhelyről az erszényét.
Kivett 10 ezer forintot, majd visszatértek a konyhába.
Ahol akkor már azt mondta két férfi, hogy át kellene önteni a cukrot és a lisztet egy edénybe, mert nekik szigorúan el kell számolniuk a zacskókkal.
Amíg pedig a néni méricskélt, addig az egyik férfi visszalopózott a szobába, és magához vette az erszényt.
Amiben 80 ezer forint volt.
Végül kikísértették magukat a kocsihoz az idős nővel, és még a nála lévő 20 ezer forintost azaz a csali pénzt - is kikapták a kezéből, majd elmenekültek.
Forrás: baon.hu
2011-01-23 14:37:58
promenad.hu
Szoros küzdelemben maradt alul a Vásárhely
Vasárnap zajlott a Csongrád-megyei sakk csapatok első osztályú bajnokságának 5. fordulója.
A Vásárhelyi Pákozdy Ferenc Sakk Sportegyesület versenyzői ezúttal Makóra látogattak.
A partik vasárnap délelőtt kilenc órakor kezdődtek meg.
A Vásárhely a Makó III.-mal mérkőzött.
A két csapat viadala szoros küzdelmeket hozott, melyet a végeredmény is tükröz.
Bár a vendég csapat meglehetősen tartalékosan tudott csak felállni, azért tagjai minden mérkőzésben tisztesen helytálltak.
A vásárhelyi egyesület tagjai a következő összeállításban ültek asztalhoz: Borsi Imre, Ábrahám Zoltán, Bene Zoltán, Búzás András, Tőkés János, Jovány Gyula, Bodor Máté, Balázs Máté.
2011-01-23 14:53:11
Olasz Monika
Magyar Kultúra Napja: szólni kell a karon ülökhöz és a botra támaszkodókhoz is
A " karon ülő " kicsikhez és a már " botra támaszkodó " idősekhez egyaránt szólt az elmúlt napokban Kányádi Sándor, aki Erdély több városában beszélgetett az érdeklődőkkel a Magyar Kultúra Napja alkalmából szervezett közönségtalálkozók keretében.
A Magyar Köztársaság Kulturális Koordinációs Központja, a Bod Péter Megyei Könyvtár és a Kovászna Megyei Művelődési Központ közös szervezésében az egyik legnagyobb magyar kortárs költő Székelyudvarhelyen, Kovásznán, Kézdivásárhelyen, Baróton és Sepsiszentgyörgyön találkozott a legifjabbakat és a legidősebbeket is képviselő közönségével.
A 82 esztendős " Sanyi bácsi " minden helyszínen 400-500 ember előtt beszélt, Sepsiszentgyörgyön két alkalommal is találkozhattak vele, így az iskolások a Székely Mikó Kollégiumban, a felnőtt lakosság pedig a belvárosi református templomban, ahol szombat este legalább ezren gyűltek össze.
Kányádi Sándor valójában " interaktív " előadásokat tartott, amelyeknek maga a közönség is szereplője volt.
Minden alkalommal megkérdezte: akar -e valaki verset mondani, és minden helyszínen akadt tucatnyi verselni akaró.
Kányádi Sándor maga is szavalt költeményeket, és elmondta gondolatait az irodalomról, a magyar nemzet jövőjéről, és még sok mindenről, amit Erdélyben fontosnak, érdekesnek tartanak.
A körút során rendhagyó irodalomórát is tartott, mégpedig a ballada műfajáról.
Hangsúlyozta: mind a karonülőhöz, mind a botra támaszkodóhoz beszélni akar, de úgy, hogy senkinek se beszéljen " a feje fölé és a lába alá ".
A Himnuszban elhangzó " Isten áldd meg a magyart! " fohászt kiegészítette saját gondolatával: áldja meg a magyart, bárhol is éljen a világon, felekezeti hovatartozás nélkül.
Forrás: MTI
2011-01-23 15:18:02
Antal Sándor
Nyolc között a Szentes
A szentesi női vízilabdázók bejutottak a LEN-kupa legjobb nyolc együttese közé, ugyanis a január 21-23-a között Hódmezővásárhelyen megrendezett selejtezőt magabiztosan, veretlenül nyerték meg.
A H jelű kvartettben a Hungerit-Metalcom-Szentesi VK, az angol West London Penguinnel csatázott pénteken, akiket magabiztosan vertek meg a nyitónapon.
Szombaton a holland Leidennel találkoztak Zantleitner Krisztina tanítványai, akik szoros küzdelemben győztek le.
A vasárnapi Hanti Manszijszk elleni találkozónak, ugyan volt tétje, de szinte már biztos volt a szentesi továbbjutás, hiszen két győzelemmel az élen várhatták a záró játéknapot, melyen két gólos magyar győzelem született.
Így aztán mindhárom találkozón diadalmaskodott a Hungerit- Metalcom-Szentesi, akik a nyolc között várhatják a folytatást.
NŐI VÍZILABDA LEN- KUPA SzentesHanti-Manszijszk (orosz) 1210 A csoport végeredménye (az első kettő folytathatja a negyeddöntőben): 1.
Hungerit-Metalcom-Szentesi VK 9 pont 2.
Leiden 6 3.
Hanti-Manszijszk 3 4.
West London Penguin 0
2011-01-23 15:32:37
Kokovai Péter
A felnőttek képeket néztek, a gyerekek várost építettek
Kiállításmegnyitót gyakran tartanak, a kiállítászáró rendezvénynek viszont nem nagyon van hagyománya Magyarországon.
A franciáknál viszont igen, így stílszerű volt, hogy a Franciaországba elszármazott hódmezővásárhelyi születésű fotográfus, Lucien Hervé kiállítását rendhagyó módon zárják az Emlékpontban.
Január 23-án Dömötör Mihály fotóművész kalauzolásával lehetett megtekinteni a vasárnap záruló kiállítást.
A most látható képeket kölcsön kapta a hódmezővásárhelyi Emlékpont a Kecskeméti Fotográfiai Múzeumtól a világhírű fotográfus születésének 100. évfordulója alkalmából rendezett tárlatra.
Dömötör Mihály szerint fontos lenne, hogy Hervé, vagyis Elkán László szülővárosában állandó kiállításon is megtekinthetők legyenek munkái, hiszen egy világszerte ismert művészről van szó, aki nélkül az egyetemes fotótörténet nem lenne teljes.
A fotóművész felhívta a figyelmet arra, hogy ma már mindenki tud fényképezni (akár mobiltelefonnal is), így érdekes képeket bárki készíthet, viszont az értékes képeket meg kell különböztetni.
Az értékes életműhöz tehetség, szorgalom és kitartás is szükséges, ami Elkán Lászlónál is maximálisan megvolt.
Dömötör Mihály a kiállított képeken bemutatta, hogy Hervé, hogyan oldott meg egy lehetetlen feladatot.
A híres építész, Le Corbusier épületein a klasszikus felfogás szerint nincs mit fotózni.
Elkán László viszont a fény-árnyék hatások segítségével igyekezett a lényeget megragadni, és olyan dolgokat vett észre, amiket még az épületek tervezője sem látott meg hangzott el a tárlatvezetésen.
A felnőtt közönség mellett a fiatalabbakra is gondoltak az Emlékpont munkatársai.
A gyerekek színes papírba csomagolt, különböző alakú dobozokból építettek várost, mégpedig egy bauhaus települést, Le Corbusier után szabadon.
A 11 éves Mihály Gergő például két dobozból állított össze egy szállodát.
A fiú elárulta, hogy nem meglévő épület alapján dolgozott, hanem saját kútfőből.
Nagy Boglárka, aki májusban tölti be a tizenkettőt, éppen egy állatkereskedés elkészítésén fáradozott.
Elmondta, hogy nagyon szereti az állatokat, neki is van otthon két kutyája, két macskája, egy tengerimalaca és egy galambja.
Kokovai Péter
2011-01-23 15:37:39
Antal Sándor
Három szobányi érték
Harmincöt éve kezdte a gyűjtőmunkát a mindszenti Tóth Imréné Pancsi, aki lakásán tárolja értékeit.
A gyűjtemény legrégebbi darabja közel 250 éves.
Tóth Imréné több évtizedes kitartó amatőr helytörténész munkájának eredménye, hogy napjainkra csodálatos gyűjteményt tudhat magáénak és közösségünknek, valamint szombaton neki adományozta a Mecénások a Kultúráért Egyesület a Mindszent Város Kultúrájáért kitüntetést.
Tóthné Pancsi kislány korától vonzódott a régi tárgyakhoz, szerette kézbe venni azokat, és gyönyörködni bennük.
A tudatos gyűjtőmunkát 1976-ban kezdte.
Az első tárgy egy mázas köcsög volt.
Idős embereket látogatott, beszélgettek a nem használt régi tárgyakról és történetükről, a mai napig is.
Tóth Imréről elmondhatjuk, hogy felismerte ezeket a helyi értékeket, és megőrzésükben is fontos szerepet vállal.
Ő egy egyszerű ember, akit érdekel a település múltja, az itt élő emberek élete, élettörténete.
A helytörténet iránti elkötelezettségében szerepet játszhat nagynénje Marton Istvánné Balogh Ilona néhai könyvtárvezető, akinek nevéhez fűződik a könyvtári helytörténeti gyűjtőmunka.
A gyűjtemény legrégebbi darabja 1765-ből származik, a legújabb 2010-ből.
Mindszent település múltját mutatja be a múltban készített tárgyak, fotók, könyvek, hiteles dokumentumok alapján.
Több ezer darabos fotógyűjteményének értéke, hogy kutatása alapján ismertek a fotón szereplő személyek, események és az anyagot teljesen feldolgozta dokumentálta.
Tevékenysége nem öncélú, gyűjteményét az érdeklődők, kutatók rendelkezésére bocsájtja.
Saját lakása emeleti részén három szobára való tárgy, irat, fotó várja az érdeklődőket, hiszen Pancsi akinek tud segít.
Munkájára, segítségére számíthat a városi könyvtár.
Rendszeresen részt vesz a helytörténeti vetélkedők, játékok lebonyolításában.
Önkéntesként, tevékeny szerepet vállal a Helytörténeti Gyűjtemény anyagának rendszerezésében.
A helytörténeti gyűjtőmunka eredményei különböző kiadványokban is megmutatkozhatnak.
Tóthné Pancsi egy kötetre való kézirattal rendelkezik` Visszatérés a múltba` címmel, melyben többek között feldolgozza a mindszenti épületek, házak történetét, szól egy fejezet a mindszenti emberek életéről is.
Közel háromszáz Mindszent életében jelentős szerepet játszó közéleti személy életrajzi adatait is összegyűjtötte, mindezeket fotóval illusztrálta.
2011-01-23 15:53:31
Kutasi Roland
Mi is lett a sün sapkájával?
E körül a kérdés körül forgott vasárnap délelőtt az élet a Németh László Városi Könyvtár és a PMK közös szervezésében a Mozaik Kamarateremben.
A magyar kultúra napja alkalmából szervezett rendezvénysorozat színházi programjára a legkisebbeket várták.
Fotóriporttal!
A Kócbabák társulat bábokkal és élő szereplőkkel idézte meg a történetet, amelyben a gyerekek ismerőseikkel, így a sünivel és a nyuszival is találkozhattak, és szüleikkel együtt izgulva juthattak a történet végére, amelyből kiderült, mi is lett a tüskés hátú kisállat fejfedőjével.
Az egyhetes programsorozat zárásaként a Németh László Városi Könyvtár Pósa Lajos Gyermekkönyvtárában hétfőn délelőtt 10 órától Benkő Brigitta: Utcamanó kalandjai című mesekönyvét ismerhetik meg a fiatal olvasók.
Arnay Megosztom!
|
2011-01-23 16:05:13
Antal Sándor
` Közös érdekünk, hogy visszatérjünk a magyar labdarúgás térképére.
Ha NB I-es csapata lesz a megyének, az a kicsikre is húzóhatást fog gyakorolni.
Biztos vagyok benne, ha idejön a Fradi bajnoki meccset játszani, akkor az ásotthalmi iskolában is könnyebb lesz majd toborozni a kölyökcsapatba, a szponzorok is lelkesebben állnak a sportág mellé, s a nézőszám is megnövekszik minden szinten` vallja a Magyar Labdarúgó-szövetség január 1-jével kinevezett Csongrád megyei igazgatója.
2011. január 1-jétől komoly változás történt a hazai labdarúgás szervezeti felépítésében: a tradicionális megyei szövetségeket területi igazgatóságok váltották föl, melyeknek az élére igazgatókat nevezett ki az MLSZ.
Milyen elvek szerint működik majd az új rendszer, s milyen előnyöket várnak ettől?
2010. december 31-ével a megyei labdarúgó-szövetségek (köztük a CSLSZ is) mint önálló jogi személyiségek megszűntek létezni.
Az MLSZ olyan területi hierarchiában kívánja megoldani a magyar labdarúgás irányítását, hogy megyei igazgatóságokat hozott létre, melyek feladata az adott megye futballját érintő szervezési, gazdálkodási, működtetési feladatok ellátása.
Ezeket az egységeket az MLSZ által kinevezett igazgatók irányítják.
Ez tehát az átalakulás jogi oldala.
Ha a közgazdasági-menedzselési helyzetet nézzük, akkor azt mondhatom, a klasszikus profitcenter irányítási rendben működünk tovább.
Azaz?
Adott a központ, az MLSZ, ami keretet ad területi igazgatóságainak működéséhez, de ebben a leszabályozott rendszerben önálló döntéshozó egységekként működteti a profitcentereket.
A szövetség gazdálkodási, utalványozási, könyvelési, átigazolási, szakmai stb. sztenderdeket vezet be, ezeket be kell tartanunk, de ezen felül önálló döntéseket hozhatunk, szponzorokkal tárgyalhatunk, szervezzük a megyei bajnokságokat, s működtetjük a különböző bizottságainkat.
Nagyon fontosnak tartom, hogy az MLSZ motivációs rendszert is kidolgozott az igazgatóságok számára: mérni fogják a teljesítményt, s ahol növekedési pálya figyelhető meg, ott külön jutalomban részesül a megye személyi állománya.
Növelni kell a csapatok és a játékosok számát Milyen mutatók szerint értékeli majd a szövetség területi igazgatóságainak munkáját?
Minőségi és mennyiségi paramétereket egyaránt figyelembe fognak venni.
Utóbbiak egyértelműbbek: nem lehet más a célunk, mint hogy növekedjék a csapatok és a játékosok száma.
A minőségméréssel kapcsolatban még nincsenek pontos információink.
Egyet azonban biztosan kijelenthetek: én mint Csongrád megyei igazgató szintén felállítok mércéket a hivatalunk működését illetően.
Ezektől várom, hogy a szolgáltatás színvonalában érezhető javulás következzék be akár már február folyamán!
Említette, hogy a megyei labdarúgó-szövetségek tavaly év végével gyakorlatilag megszűntek.
Ezek elnöksége azonban az MLSZ vezetésének döntése szerint még fél évig` hivatalban marad`.
Hogyan kell elképzelni például az egykori CSLSZ-elnökség és a területi igazgató, illetve a területi igazgatóság viszonyát?
A CSLSZ korábbi elnöksége társadalmi elnökségként működik tovább a területi igazgatóság mellett: hivatalosan a Magyar Labdarúgó-szövetség Csongrád Megyei Területi Igazgatóság társadalmi elnökségeként.
Az MLSZ véleményezési jogot biztosított a testületnek, ahogy az igazgatónak is hasonló jogköre van a hatáskörét meghaladó kérdésekben.
Hogyan épül most föl, s miként működik a Csongrád megyei területi igazgatóság hivatala?
Maradtunk Szegeden, a Közép fasor 1-3. szám alatt.
Két régi munkatárssal dolgozom együtt: a gazdálkodási részért Kisbodri Cecília, a szakmai-adminisztratív feladatokért Kószó Szilvia felel.
Egyelőre tehát három főből áll a hivatal, s szigorú szakmai és gazdálkodási szabályozás érvényes rá az MLSZ részéről.
A rendszer egyébként folyamatosan alakul, tökéletesedik, úgy gondolom, jó pár hónap még, mire minden a helyére kerül.
A bajnokságok működtetését továbbra is akárcsak eddig a CSLSZ a bizottságokon keresztül végezzük.
A korábbi bizottságok egyébként személyi változás nélkül végzik munkájukat az igazgató felügyeletével és irányításával.
Komolyan odafigyelek majd a bizottsági munkára, hiszen álláspontom szerint ez a mindennapokat meghatározó legfontosabb terület.
Katalizátorszerepet töltene be a csapatok és a sportág érdekében Tapasztalnak -e majd bármilyen változást a csapatok az átalakulás kapcsán?
Szeretném elmondani: ugyanúgy együtt kívánok működni a társadalmi elnökséggel, ahogy az eddigiekben főtitkárként tettem.
Azt a programot, mellyel 2010-ben megnyertük a CSLSZ- választást, a változások a bizonytalanság miatt nem hajthattuk teljes egészében, ennek megvalósulását várom az első félévtől.
Konkrétan mire gondol?
A legfontosabb célom a szolgáltató hivatal felépítése.
Emellett egy-két konkrétumot árulhatok egyelőre el: a tavaszi szezonban ÁFA nélkül számlázzuk ki a játékvezetői díjakat, ami 25 százalékos csökkenést jelent, azaz olcsóbban leszünk a csapatok számára, s az adózási lehetőségek változása miatt a játékvezetők zsebében is több marad, mint eddig.
Minden erőmmel azon leszek, hogy valódi sportágmenedzselést valósítsunk meg Csongrád megyében, katalizátorszerepet töltsünk be a labdarúgás érdekében.
Tárgyalni fogok az önkormányzatokkal, minden egyes gárda kapcsolatrendszerét ki szeretném bővíteni úgy, hogy a források elérhetőek legyenek számukra.
Egyrészt a pályázati forrásokra gondolok, ahol tavaly komoly előrelépés történt, másrészt olyan szponzorokat akarok felkutatni, akik az igazgatóságot támogatják, melyen keresztül a csapatok is pénzhez juthatnak.
Komoly feladat továbbá a pályák és az együttesek számának növelése, valamint az amatőr futball hatékonyabbá és olcsóbbá tétele.
El kívánom érni, hogy idényről idényre csökkenjenek a csapatok terhei.
A labdarúgás mint vezérsportág Ez önmagában is maga után vonhatja a csapatok számának növekedését például úgy, hogy lehetnek újabb visszatérők a Legenda-kupából?
Kiemelném: a CSLSZ elnöksége Bakai Csaba vezetésével tavaly komoly sikereket ért el ezen a téren.
A megyei III. osztályban indulóinak száma 12-ről 18-ra nőtt, Baktóban és Deszken új alakulatok szerveződtek, s többen is visszatértek a rendszerbe.
A további bővülés folyamatos tárgyalásokat, sziszifuszi munkát igényel, de most azt mondhatom, a következő bajnokságban ismét 6-8 új vagy régi-új szereplő jelenhet meg.
Szentmihálytelken például nemrégiben alakult csapat, mely be fog kapcsolódni a megyei labdarúgás vérkeringésébe.
Olyan településeken, településrészeken is segíteni szeretném a futball újjáélesztését, ahol az utóbbi években nem taposták stoplis cipők a zöld gyepet.
Azt hiszem, e helyütt szükséges hangsúlyoznom, hogy számomra ez az elsőrendű szempont.
Minél szélesebb alapokra támaszkodik ugyanis a minőségi labdarúgás, annál biztosabb az építmény.
Mind az utánpótlás terén, mind amatőr szinten mennyiséget kell teremtenünk.
Még ha nem is lesz mindenkiből profi, minőségi futballista, csak ily módon nőhet a labdarúgás szocializációja.
Jelenleg Csongrád megye súlyos elmaradásokkal küzd, hiszen hosszú idő óta nincs élvonalbeli csapata.
Azáltal, hogy gyenge a megye labdarúgása, meglátásom szerint Csongrád megye sportjának általános megítélése is rosszabb, mint amilyen az valójában.
El kell fogadnunk, a labdarúgás vezérsportág, húzóereje a többi sportág számára is előnyöket jelenthet.
Aligha lehet vitás, hosszú idő óta küszködik a futball az alulmenedzseltség problémáival Csongrád megyében.
Milyen eszközök állnak a területi igazgató rendelkezésére, hogy változtasson a helyzeten?
Széles eszközrendszer van a kezemben, mellyel élni kívánok.
Egyrészről maga a státuszom rengeteg társadalmi lehetőséget nyit: gazdasági és politikai döntéshozóknál lobbizhatok a sportág érdekében.
Az MLSZ által biztosított anyagi források is rendelkezésemre állnak az alakuló csapatok támogatására.
Ezenkívül olyan speciális célokra, mint például az utánpótlás- labdarúgás is tudunk majd pénzeket fordítani azon a két alapítványon (A szegedi labdarúgásért, illetve A Csongrád megyei labdarúgásért), melyeket Bakai Csaba CSLSZ-elnökkel tavaly hoztunk létre.
Mindenki előtt nyitva lesz az ajtó!
Úgy fogalmazott, a labdarúgás vezérsportág.
Ha elfogadjuk ezt a tételt, érdemes azzal kiegészítenünk, Csongrád megye futballjának égetően szüksége lenne egy szegedi zászlóshajóra.
A CSLSZ vezetését ugyanakkor több kritika érte amiatt, hogy a megyeszékhely focijára talán nagyobb figyelmet fordít, mint a többi településére.
Ön területi igazgatóként milyen stratégiát követ majd?
Rendkívül összetett és érdekes kérdés ez.
Egy területi igazgatóságnak nem számon kérhető feladata, van- e NB I-es csapat a megyében, munkáját valahogy mégis az alapján ítéli meg az átlagember.
Úgy vélem, akkor dolgozunk, dolgozom jól, ha az igazgatóság tökéletesen ellátja alapfeladatát, ami magában rejti, hogy semleges, azaz egyik gárdának, városnak vagy térségnek sem biztosít kedvezményeket vagy engedményeket.
Ez a programon és célom: minden csapatot egyformán és nagyon szeretek, ahogy egy szülő is egyformán kedveli gyermekeit.
Fontos viszont kijelentenem: maximálisan azonosulok azzal a törekvéssel, s minden erőmmel, lobbieszközömmel segíteni is fogom, hogy legyen NB I-es csapat a megyében s a város nagyságánál, (sport)múltjánál fogva ez csak Szegeden képzelhető el.
Pluszfeladatokat is felvállalok tehát, hiszen elő szeretném mozdítani azt is, hogy javuljon a sportág infrastruktúrája, a siralmas stadion- és pályahelyzet.
Tisztában vagyok vele, mint minden vezetőt, érnek majd kritikák, de állok elébük.
Ugyanakkor mindig mindenki előtt nyitva lesz mindig az ajtóm: ha bárkit sérelem ér vagy valamilyen észrevételét megosztaná velem, jöjjön be, mondja el, konstruktívan, nyitottan és segítőkészen állok majd hozzá.
Számomra a labdarúgás valamennyi szereplője (játékos, edző, vezető) s minden csapat egyforma és egyenlő.
Közös érdekünk, hogy visszatérjünk a magyar labdarúgás térképére.
Ha NB I-es csapata lesz a megyének, az a kicsikre, a falusi alakulatokra is húzóhatást fog gyakorolni.
Biztos vagyok benne, ha idejön a Fradi bajnoki meccset játszani, akkor az ásotthalmi iskolában is könnyebb lesz majd toborozni a kölyökcsapatba, a szponzorok is lelkesebben állnak a sportág mellé, s a nézőszám is megnövekszik minden szinten.
Világos és tagadhatatlan az összefüggés: ha felfelé akarjuk húzni Csongrád megye labdarúgását, kell egy vezérhajó, ami után a többi kisebb vízi alkalmatosság is gyorsabban tud haladni!
Ön tavaly október óta a szegedi önkormányzatban egy városrész egyéni képviselője, közgyűlési bizottsági tag, januártól pedig az MLSZ Csongrád megyei igazgatója.
Hogyan egyeztethetőek össze ezek a tevékenységek, miként férnek meg egymás mellett a különböző szerepek?
Élvezem ezt a feladatmennyiséget, s az elmúlt hónapok tapasztatai azt mutatják, hogy nem megy egyik a másik kárára.
Képviselőségem, sportbizottsági tagságom és az igazgatói szék egymáshoz illeszkedő halmazok.
A három funkció lehetőséget ad a legerősebb lobbitevékenységre sportágam érdekében.
Annak idején egyébként az MLSZ-nél rákérdeztem, nem áll -e fenn összeférhetetlenség.
Azt a választ kaptam: nem, sőt, kívánatos, hogy azokban a testületekben, ahol sportágakról, sportegyesületekről születnek a fontos döntések, a legteljesebb mértékben képviseljem a labdarúgás érdekeit.
Rögtön szeretnék is megnyugtatni mindenkit: mindezt nem a többi sportág kárára fogom tenni.
Határozottan kijelentem azonban: mindent meg fogok tenni, hogy a világ, Magyarország, Csongrád megye és Szeged legnépszerűbb sportága nálunk is a méltó helyére kerüljön.
Ez persze nem csak Szegedre vonatkozik: ugyanúgy lobbizom majd a futballért Csongrádon, Szentesen, Óföldeákon vagy Maroslelén is.
Forrás: SzegeMa.hu Megosztom!
|
2011-01-23 16:40:07
Antal Sándor
Napi egy korsó és egészséges maradsz!
Sokan még mindig a sörfogyasztást okolják az elhízás és a sörhas kialakulásáért, de egy új tanulmány bebizonyította, hogy napi egy korsó sör jó hatással van az egészségünkre.
Spanyol kutatók állítása szerint a mérsékelt sörfogyasztás csökkenti a cukorbetegség és a magas vérnyomás kialakulásának esélyeit, sőt néhány esetben még a fogyásban is segíthet.
Szerintük a sörhas csak akkor alakul ki, ha a sörivás zsíros és egészségtelen étrenddel párosul.
A sör folsavat, vitamint, vasat és kalciumot is tartalmaz, melyek a tanulmány szerint mind nagyon jó hatással vannak a kardiovaszkuláris rendszerre.
Egy korsó sör nagyjából 200 kalóriát tartalmaz, ami körülbelül egy bögre tejeskávénak felel meg.
Forrás: medipress.hu Megosztom!
|
2011-01-23 17:02:38
Kutasi Roland
Örökre bezár a West-Balkán
2011-01-23 17:15:00
Kutasi Roland
Szalai: Gazdasági és politikai érdekek állnak a médiatörvény bírálatainak hátter
2011-01-23 17:30:00
Kutasi Roland
A király beszéde kapta a legjobbnak járó díjat a producerek díjkiosztóján
A király beszéde (King's Speech) című film nyerte el a legjobbnak járó elismerést szombaton este az amerikai producerek céhének díjátadó ünnepségén.
A film producerei - Iain Canning, Emile Sherman és Gareth Unwin - meglepetésüknek adtak hangot: azt hitték, a 10 jelölt között az utolsók között lesznek.
A dráma főszereplője a dadogó VI. György angol király (Colin Firth), aki rendkívül sokat küzd megmentőjével, egy beszédtanárral (Geoffrey Rush).
A filmben nyújtott alakításáért Colin Firth má elnyerte a legjobb színésznek járó Golden Globe-ot egy héttel ezelőtt.
A király beszéde mellett a producerek jutalmazták még a Fekete hattyú (Black Swan) és A harcos című filmeket, valamint a Toy Story 3 című animációs alkotást.
(Forrás: MTI)
2011-01-23 17:45:00
Kutasi Roland
Még több amerikai bank mond csődöt
Egy nagyobb és három kisebb bank vált a múlt héten fizetésképtelenné az Egyesült Államokban, jelezvén, hogy a gyengébb tőkeerejű bankok számára még nem ért véget a pénzügyi válság.
Az Észak- és Dél-Karolinában, Georgia és Colorado államban most bezárt négy bankkal együtt az idén már hét pénzintézet ment csődbe az Egyesült Államokban, tavaly 157, egy évvel korábban pedig 140.
A szövetségi betétbiztosító, az FDIC számára tavaly 21 milliárd dollár, a válság csúcsán azonban még 36 milliárdos költséget jelentett a csődhullám.
Az FDIC várakozásai szerint 2010 és 2014 között közel 52 milliárd dollár költséget kell viselnie.
(Forrás: fn/mti.hu)
2011-01-23 18:00:00
Kutasi Roland
Melyik köhögés milyen betegséget jelez?
Száraz, ugató, felszakadó, fájdalmas, állandó a köhögés különböző formákban jelentkezik.
Melyik milyen betegségre utal?
A köhögés az egészen enyhe ugatástól a teljesen kimerítő, fulladásos rohamokig terjedhet.
Mindegy, melyik típusától szenvedsz, köhögni nem jó érzés, ráadásul a környezetedet is zavarja.
Ha azonban nagyjából tisztában vagy azzal, hogy melyik köhögés milyen betegség velejárója, hamarabb jutsz megoldásra is.
A köhögés nem betegség, hanem valamilyen betegség tünete.
Megszüntetése megkönnyebbülést okoz, ám nem minden esetben indokolt.
Ha ugyanis a légutak tisztulásáról van szó, nem jó, ha felületi kezelést alkalmazol a tisztuló folyamat megszüntetésére.
Lássuk, melyik eset milyen betegséget jelenthet!
Száraz köhögés A tüdőgyulladás kezdetben száraz köhögéssel jár, melyhez később mellhártyaizgalom is társulhat.
Ha be- és kilégzéskor és így köhögéskor is erős fájdalmat érzel, automatikusan visszafojtod a köhögési ingert.
Ez legtöbbször mellhártyagyulladást jelez.
Száraz köhögésre számíthat az is, akinek hörgőit valamilyen külső anyag ingerli, például dohányfüst, illetve egyes gázok.
A szívelégtelenségnek is lehet jele a száraz, kezelésre egyáltalán nem reagáló köhögés.
Ám eleinte a hörghurut is száraz köhögéssel jár, melyet később nedves köhögés vált fel.
A tüdőasztma ugyancsak száraz köhögéssel jelentkezik, a köhögés mellé azonban nehezen felköhöghető, üvegszerű, tapadós váladék és jellegzetes, fütyülő kilégzés társul.
Mi a köhögés?
Ha a légutakat valami ingerli vegyi anyag, vírus, baktérium, idegen test a szervezet természetes reflexként hirtelen kilégzéssel igyekszik megoldani a problémát.
A levegő hirtelen kipréselése a hangsebességnél jóval gyorsabb.
Ezt nevezzük köhögésnek.
Fontos!
Ha köhögsz, nemcsak a köhögés jellegére kell figyelned, hanem arra is, hogy a távozó esetleges váladék milyen jellegű: mekkora a mennyisége, milyen az állaga és a színe, jár -e fájdalommal?
Ebből is sok mindenre következtethetsz, és orvosodnak is sokat segítesz, ha pontosan megfigyeled tüneteidet.
Sípoló köhögés Sípolónak nevezik a stridoros köhögést, mely éles, metsző hanggal jár, fájdalmas és száraz.
Általában valamilyen belső akadályt jelez, melynek hátterében a hörgők és a főhörgők szűkülete vagy valamilyen daganatos elváltozás áll.
Hörgő köhögés A jellegzetes hörgő hangra emlékeztető köhögés, mely olykor rózsaszínes váladékkal, habos vagy éppen híg váladékozással is jár, a tüdővizenyős betegség ismertetőjele.
Testhelyzetre kiváltódó köhögés Biztosan ismered, milyen az, amikor egész nap semmi bajod, aztán este, amint vízszintesbe helyezkedsz, azonnal köhögőroham tör rád.
Ilyenkor különböző mellűri problémák állnak a háttérben.
Ennek fordítottja is előfordulhat, amikor is állva köhögsz, ami fekvésre szinte teljesen megszűnik ebben az esetben a rekeszizom vagy a mellhártya megbetegedése lehet a kiváltó ok.
(Fodrrás: otvenentul.hu)
2011-01-23 18:30:00
Kutasi Roland
Megmikrózta a telefonját, lebukott
A dél-koreai férfi azt mondta, töltés közben robbant a Samsung, így csalta ki a kártérítést.
Letartóztatott a dél-koreai rendőrség egy férfit, aki csalással csikart ki kártérítést a Samsung konszerntől, miután mikrohullámú sütőben " megfőzte " mobiltelefonját.
A Li néven azonosított 28 éves férfi ötmillió von (800 ezer forint) kártérítést kapott a Samsung Electronicstól, mivel azt állította, hogy telefonja töltés közben robbant fel - mondta el a rendőrség.
A koreai nemzeti tudományos kutatóintézet azonban megállapította, hogy a telefont mesterségesen manipulálták: mikrohullámú sütő elektromágneses hullámai okozták a robbanást.
A férfit csalásért tartóztatták le.
Li korábban, hogy " igazának " érvényt szerezzen és kártérítést követeljen, összesen ötven alkalommal rendezett egyszemélyes tiltakozást a Samsung szöuli központjának épülete és a nemzetközi repülőtér előtt.
(Forrás: MTI)
2011-01-23 18:45:00
Kutasi Roland
Ólomtartalmú játék miatt megbírságolják a Lidl Magyarországot
2011-01-23 19:00:00
Kutasi Roland
Mi lehet az oka, ha a nagymama nem bírja a tejet?
Az apuka sem issza meg a tejet, mert rögtön hasmenéses lesz, de a sajtot szereti, és gond nélkül fogyasztja?
A kisgyermeknek sokat fáj a hasa főként a köldöke körül, és nem tudják, mi lehet az oka?
A feltett kérdésekre sok esetben magyarázatot ad a tejcukor érzékenység, más néven laktóz-intolerancia.
A tejcukorra érzékeny betegek esetében a leggyakoribb tünetek: a robbanásszerű, gyakori vizes hasmenés, haspuffadás, szélgörcs.
A laktóz- intolerancia felismerését nehezíti, hogy a tünetek kialakulása nem mindig mutat közvetlen összefüggést a tejfogyasztással.
Óvodás és iskoláskorú gyermekek esetében görcsös köldöktáji fájdalom, lesápadás, kellemetlen szájszag lehet a panasz.
A hétköznapokban gyakran keveredik a két fogalom, s így a laktóz- érzékeny betegek is inkább mellőzik a tejtermékek fogyasztását, noha esetükben bizonyos készítmények nem okoznak tüneteket.
Fontos tehát, hogy első körben tisztázzuk, a panaszokat mely összetevő okozza - magyarázza Polgár Marianne, a Budai Allergiaközpont gyermek-gasztroenterológusa.
A tej étkezésünk egyik értékes eleme.
Számos előnyös tulajdonsága ellenére a tej fogyasztása tejre érzékeny egyéneknél panaszt okozhat.
Mennyiségében és minőségében is két olyan jelentős összetevője van a tejnek, mint a fehérje- és a tejcukor, melyek betegségi tüneteket válthatnak ki.
A tejfehérje, és a tejcukor hasznosítása a szervezet számára különböző módon történik.
A fehérjék bontásában az emésztőenzimek játszanak szerepet.
Ha a fehérjék bontása nem megfelelő, és a bél immunrendszere fokozott érzékenységet mutat, a tejfehérjék a bélen keresztül átjutva az egész szervezetre kiható immunválaszt, allergiás reakciót váltanak ki.
A tejben, jelentős mennyiségben jelenlevő laktóz két cukor molekulából, glukózból és galaktózból áll.
A laktóz bontását a vékonybél bolyhain található finom szerkezetben, a kefeszegélyben található laktáz enzim végzi.
A tünetek és a panaszok oka, hogy a táplálékok enzimatikus bontása nem történik meg.
A tejcukor érzékenységet tehát a szervezetben lévő tejcukor bontását végző enzim (laktáz) hiánya vagy csökkent mennyisége okozza.
Felnőtteknél, gyermekeknél egyaránt jelentkezhet A laktáz enzim a magzati életben alakul ki, csecsemőkorban éri el aktivitásának csúcsát, hároméves kor után mennyisége lassan csökken.
Csecsemő és kisdedkorban inkább csak a bélnyálkahártya károsodásával járó betegségek esetében csökken mennyisége, mivel a laktáz enzim nagyon érzékeny, és a bélboholy felszíni károsodása már az enzim működése nem kielégítő.
Nagyobb gyermekekben és felnőtteknél betegség nélkül is lehetséges a laktáz enzim csökkent működése.
Érdekes, hogy a különböző népeknél a csökkent működés gyakorisága nem azonos.
Az Amerikai Egyesült Államokban, a fehérbőrű lakosságban 15, az ázsiai eredetű népeknél 40, az afrikai eredetűek között 85 százalékban fordul elő a laktáz hiány.
A laktóz intolerancia genetikusan meghatározott kórkép.
Úgy tűnik, hogy a laktóz bontó képesség főként azoknál a felnőtteknél marad meg, ahol ezeréves hagyománya van a tejfogyasztásnak.
A teljes laktáz hiány rendkívül ritka veleszületett rendellenesség (prímér laktóz- intolerancia).
A laktáz csökkent működése esetében mindig van működő enzim is, így feltételezhető egy bizonyos mennyiségű tejcukor fogyasztása panaszok nélkül.
Ez a szekundér laktóz-intolerancia, ami abban az esetben jön létre, ha a laktáz enzim működése elégtelenné válik, vagy megszűnik valamilyen bélbetegség vagy genetikai adottság miatt.
Diagnózis A laktóz intolerancia kimutatását hidrogén kilégzési vizsgálattal végzik.
A vizsgálat alapja, hogy normál körülmények között a tejcukor (laktóz) bontását a vékonybél kefeszegélyében található laktáz enzim végzi a bélben A lebontott cukrok a véráramba kerülnek, és felszívódnak.
Laktóz- intolerancia esetén azonban a laktóz bontása nem történik meg.
A vastagbélbe jutó bontatlan cukorból a vastagbélben lévő erjesztő baktériumok hatására CO2 és H2 gáz szabadul fel, ami diffuzióval eljut a keringésen keresztül a tüdőbe, és a kilélegzett levegőben mérhető a mennyisége.
Ha a vizsgálathoz használt, kimért mennyiségű tejcukor elfogyasztása után egy-két órával a kilélegzett levegő hidrogén tartalma kórosan megemelkedik, a cukor felszívódásának zavara igazolódott.
Amennyiben ez a vizsgálóeljárás nem áll rendelkezésre, a tejcukorral történt terhelés utáni vércukorszint mérése, vagy az enzim aktivitás meghatározása vékonybélből nyert szövetmintából segítheti a laktóz intolerancia diagnózisának felállítását.
Annak eldöntésére, hogy laktóz-intolerancia maradandó formája áll -e fenn, ma már egyszerűen elvégezhető genetikai vizsgálat áll rendelkezésre.
Kezelés A ritkán előforduló veleszületett laktóz intolerancia esetében, vagy szoptatott csecsemőnél enzimpótlás (Lactase) alkalmazható.
Szekundér laktóz-intoleranciában az alapbetegség kezelésével a tejcukor felszívódás zavara rendszerint megszűnik.
A laktóz felszívódási zavar megszűnéséig tejcukormentes, illetve az állapottól és az egyéni tűrőképességtől függően tejcukorban szegény étrend javasolt.
A tejcukor bontását biztosítja a tejjel együtt fogyasztott laktáz enzim készítmény (Lactase), ami enyhíti az étrendi megszorításokat.
A laktáz enzim csökkent aktivitása miatt felnőttkorban kialakuló tartósan fennálló laktóz felszívódási zavarban, a tejcukorban szegény étrend, szükség esetén az enzim készítmény alkalmazása jelent megoldást.
(Forrás: inforadio.hu/orvostkeresek.hu)
2011-01-24 06:40:04
Martonosi János
Újra havazik
Éjjel többfelé esni kezdett a hó.
A keleti tájakon reggelre helyenként 5 centit meghaladó friss hó is leesett.
Hétfőn délelőtt csökken a felhőzet, és egyre több helyen süt ki a nap, de elsősorban a délkeleti tájakon és a nyugati határ közelében még előfordulhat kisebb havazás, egy-egy hózápor.
Délután több-kevesebb időre mindenütt kisüt a nap, a Dunántúlon többfelé derült lesz az ég.
A Duna-Tisza-közén időnként megnövekszik a felhőzet, és néhol egy-egy rövid hózápor sem kizárt.
Eleinte többfelé élénk lesz az északi szél.
-3, +2 fok közé emelkedik a hőmérséklet.
Gyenge hidegfronti hatásra lehet számítani, ami a frontra érzékenyebbeknél enyhe panaszokkal járhat.
2011-01-24 06:42:46
Martonosi János
Közlekedési információk a Dél-Alföldről
2011-01-24 06:55:29
Martonosi János
Folyamatos a belvíz elleni küzdelem
2011-01-24 06:59:16
Martonosi János
Óriási Kosársuli siker!
Nagy vásárhelyi siker született a hétvégén: az Országos Junior Bajnokság országos főtáblájának 2. fordulóját veretlenül megnyerte Szabó Attila 1993/94-es csapata.
A Hódtói Sportcsarnokban és a " Balogh Imsi " Arénában rendezett mérkőzéseken a Vásárhelyi Kosársuli mindhárom ellenfelét legyőzte, és továbbjutott.
Eredményeik: Vásárhelyi KS Tiszaújvárosi KK 95-76 (18-9, 31-22, 23-19, 23-26) legjobb dobók: Dobos Viktor 34/6, Nagy Tamás 14, Czuprák Martin 32/6, Haddad Nouredinne 11 Vásárhelyi KS Kiss Lenke KS 81-57 (26-15, 12-14, 22-16, 21-12) legjobb dobók: Dobos Viktor 24/6, Nagy Tamás 20/6, Czuprák Martin 13, Haddad Nouredinne 13/3 Vásárhelyi KS Jászberényi KSE 84-60 (16-18, 21-13, 24-14, 23-15) legjobb dobók: Czuprák Martin 22, Dobos Viktor 15/3, Nagy Tamás 11/36, Mucsi Ádám 12, Kalmár Zsolt 10
2011-01-24 07:05:04
Martonosi János
A mai napig nem tisztázott, hogy az 1944-45-ös délvidéki magyar népirtásnak tulajdonképpen hány áldozata van, hiszen évtizedekig nemhogy kutatni nem lehetett az eseményeket, beszélni sem nagyon mertek róla.
Az újszegedi Rendezvényházban magyarországi és vajdasági politikusok, közéleti személyiségek, történészek, a téma szakavatott ismerői immár 2. alkalommal emlékeztek meg a megtorlás évfordulójáról, majd tudományos konferencián ismertették a kutatások legújabb eredményeit.
Matuska Márton publicista, aki az elsők között foglalkozott a témával, elmondta, a mai napon 2 helyen is folyik megemlékezés, itt Szegeden és Újvidéken, ahol a pravoszláv egyház által szervezett eseményen a razzia (1942. január 23.,` hideg napok`) áldozatairól emlékeznek meg.
Ez utóbbin az elmúlt évek során a vajdasági magyar pártok és civil szervezetek képviselői rendre megjelentek, és együttérzésüket fejezték ki az ártatlanul meggyilkolt szerb és zsidó áldozatok iránt, de a szervezők sohasem engedélyezték nekik a hivatalos protokoll szerinti koszorúzást.
Talán véletlen, hogy a két gyászos esemény napja egybeesik, de az nem, hogy a` 44-45-ös népirtás tulajdonképpen vérbosszú volt, kegyetlen válasz az újvidéki razziára.
Évtizedekig Tito nyugatbarát politikája és Magyarország szocialista elkötelezettsége miatt szőnyeg alá söpörték a témát leszámítva 1-2 nyugat-németországi és USA-beli publikációt, csak a történelmi VMDK 1990-ben történő megalakulása után kezdtek nyilvánosan is beszélni arról, mi történt a magyar lakossággal` 44-45-ben.
A szerb állam a mai napig nem tette meg azt a gesztust, amit Magyarország az újvidéki razzia utáni kárpótlással azonnal megtett: elismerte felelősségét, sőt később, a` hideg napok` -ról készült filmmel mintegy bocsánatot is kért.
A szerb állam ezzel adós maradt, a megtorlás áldozatainak a mai napi nincs méltó emlékhelyük sem Csúrogon, sem Újvidéken, sem másutt.
Joggal várjuk el, fogalmazott Matuska, történjen meg a teljes feltárás, a tetteseket nevesítsék és büntessék meg, mert ezek a bűnök sohasem évülnek el.
Sőt, a bocsánatkérés mellett a kártérítés igénye is jogosan felmerül.
Ahogyan létrejött pl. a francia-német történelmi megbékélés, úgy az EU-n belül a szerb-magyarnak is mielőbb meg kell történnie, szögezte le Matuska.
A gondolatsort folytatva Glatz Ferenc akadémikus, a szerb-magyar történelmi megbékélés bizottságának magyar elnöke előadásában már a konkrét együttműködés formáira is kitért.
A halottakat el kell temetni, függetlenül attól, melyik politikai oldalon harcoltak, szögezte le az elnök, különben nincsen megbékélés sem magunkkal, sem másokkal.
A történelmet be kell vallani, mert csak akkor tudunk továbblépni.
Az akadémikus ismertette a különböző nemzeti megbékélések hozadékát, leszögezve: nekünk is ezt az utat kell követnünk, gazdasági, politikai, történelmi érdekünk egyaránt ezt diktálja.
Ha nem tisztázzuk múltunkat, nem beszéljük ki a szomszédainkkal fennálló konfliktusainkat, vélt vagy valós sérelmeinket, nem tudunk majd élni az EU nyújtotta lehetőségekkel, kimaradunk a határokon átnyúló infrastrukturális beruházásokból, a gazdasági nagyprojektekből, a tőke elkerül bennünket, egyszóval lemaradunk és túllépnek rajtunk.
Pedig mind a 2 országot, Szerbiát és Magyarországot is, azonos érdekek vezérlik, miközben az EU-normákhoz igazodva tudni kell kihasználni a lehetőségeket.
A sérelempolitika ezt egyenesen akadályozza.
Nemcsak a magyaroknak kell egyszerre több szomszéddal nevezetesen öttel` tisztázó harcot` folytatnia, ugyanez vár a szerbekre is.
Minden fél között létrejött megbékélés a tapasztalatok azt mutatják más, mindegyik különböző hozzáállást igényel.
Egy valami biztos: ha nincs empátia, megbékélés sem lehetséges.
A politika jó szándéka nélkül sohasem kezdődhettek volna meg ezek a tisztázó folyamatok, a vegyes bizottság létrehozása.
Glatz kiemelte, hogy a legnagyobb nyitottságot tapasztalja a szerb kollégák részéről, és a közös programokban is könnyedén és sikeresen megállapodtak.
A középpontban a délvidéki áldozatok felderítését célzó, széles körű levéltári kutatások beindítása, a II. világháború eseményeivel összefüggő nemzetközi konferencia megrendezése, tanulmánykötetek és forráskiadványok elkészítése, az áldozatok számára egy központi emlékhely létrehozása áll.
A. Sajti Enikő a Katolikus egyházi források a magyarok elleni partizán megtorlásokról című dolgozatában sok új adattal rukkolt elő.
A kalocsai főegyházmegyei levéltárban több adatra bukkant, amelyek arról tanúskodnak, hogy a katolikus egyház tudott a vérengzésről, tiltakozott a kivégzések, elüldözések ellen, intézkedéseket sürgetett a magyar kormánynál, sőt a Vatikánt is értesítette.
(A Vatikánban található iratok a mai napig nincsenek felkutatva.)
Mindszenty hercegprímás a kalocsai érseknek írt levelében egy bizottság felállítását sürgette, amely a délvidéki népirtásról beszerzett adatokat eljuttatná külföldi egyházi lapoknak.
Arról nincs adat, hogy ez megtörtént volna.
A konferencia délutáni részében Csorba Béla, Mezei Zsuzsanna, Forró Lajos tanulmánya következett, az egybegyűlteket pedig Répás Zsuzsanna helyettes államtitkár, Becsey Zsolt államtitkár és Teleki Júlia üdvözölte.
Ezután beszámoló hangzott el a Délvidéki Mártírium 1944-45 Alapítvány eddigi munkájáról, majd zenés, verses megemlékezéssel és a kopjafánál történő koszorúzással meg Kiss- Rigó László megyéspüspök imájával zárult a megemlékezés.Forrás.
szegedma
2011-01-24 07:22:52
Martonosi János
Az iskola ablakából is folyt a víz, több milliós a kár
Több milliós kár keletkezett a hét végén egy csőtörés miatt a békési Dr. Hepp Ferenc Tagiskolában.
Vélhetően az egyik tanteremben repedhetett meg a melegvízvezeték, ami után a víz elöntötte az intézményt.
A balesetet egy kutyáját sétáltató járókelő vette észre, aki arra lett figyelmes, hogy az épület ablakán át folyik ki a víz.
Akadt olyan terem, ahol 10 centi magasan állt a víz.
A bejelentés után az iskola pedagógusai, munkatársai és családtagjaik, valamint az önkéntes tűzoltó egyesület tagjai igyekeztek óriási munkával megakadályozni a még nagyobb bajt.
Ennek ellenére addigra számos bútor tönkrement és még nem tudni, hogy a felszálló pára a digitális eszközökben milyen kárt okozott.
Hétfőn elmarad a tanítás az iskolában.
Azon gyerekek számára, akiket nem tudnak szüleik elhelyezni, foglalkozásokat szerveznek, s ebédet is főznek majd a diákok számára.
Mint megtudtuk, a hiba az első emeleten keletkezett, s később összesen tíz helyiségben tett kárt a víz.
Az elektromos vezetékek a földszinten nem működnek, ha megpróbálják bekapcsolni azokat, szikrázni kezdenek, az emeleten jelenleg úgy tűnik használhatóak.
A lift és egy tanterem szinte teljesen tönkrement.
Az említetteken kívül a helyszínre érkeztek a Békési Önkéntes Köztestületi Tűzoltóság tagjai is.
Forrás: beol
2011-01-24 07:25:36
Martonosi János
Pancser betörőket fogtak
2011-01-24 07:29:16
Martonosi János
Súlyos beteggel ragadt sárba a mentő a belvizes faluban
Elakadt a földúton egy mentőautó Köröstarcsán vasárnap délután.
A beteget, egy helyi férfit végül mentőhelikopter szállította Szegedre.
Információink szerint az orvosi ügyeletet riasztották először a beteghez.
A hívás szerint Köröstarcsán, a Szabadkai utcában lett rosszul egy férfi.
A kiérkező orvos megállapította, hogy komolyabb a baj (meg nem erősített információink szerint infarktus), így az ügyeletes mentőt hívott.
Úgy tudjuk, a beteg már a mentőben volt, mikor a felázott földúton elakadt az esetkocsi.
A férfit végül mentőhelikopter szállította a szegedi kórházba, az állapota egyelőre nem ismert.
A település polgármestere, Smiri László Zoltán, amint tudomást szerzett a történésekről egy traktort küldött a bajba jutott jármű megmentésére.
A mentőt végül a békéscsabai hivatásos és a helyi önkéntes tűzoltók segítették ki a sárból.
A mezőberényi orvosi ügyelet autóját, amellyel az orvos érekeztt pedig egy terepjáró szabadította ki a szorult helyzetből.
A község ezen része különösen belvizes.
Karácsonykor és szilveszterkor is intenzív munkálatok, szivattyúzás zajlott a vízkárok minimalizálása érdekében.
- A férjem dél körül lett rosszul, szinte azonnal riasztottuk az ügyeletet.
Érkezése után a szakember rögtön észlelte, hogy nagy a baj, páromnak infarktusa van, ezért mentőt hívott.
Sajnos később, az utcából kifelé menet mindkét autó elakadt a sárban - mondta el lapunknak a 62 éves beteg felesége.
A beteghez a diagnózis súlyossága miatt és részben az útviszonyok miatt késedelem nélkül mentőhelikoptert hívtak.
A férfit addig otthonában látták el.
Az események helyszínén, Köröstarcsán a Szabadkai utca sarkán a gépkocsik hosszú tíz perceket vesztegeltek a teljesen felázott földúton.
A mentőhelikopter csak a házzal szemközti temetőben tudott leszállni.
A férfit a lehető legrövidebb idő alatt, felesége elmondása szerint igen rossz állapotban a szegedi klinikára vitték.
A helyiektől megtudtuk, nem újkeletű problémáról van szó, már hosszú évek óta gondot okoz, hogy a közeli településrész csapadékvizét ide vezetik le.
A Szabadkai utca sarkán ezért, közvetlenül a temető mellett kisebb tó alakult ki, s a földút is szinte állandóan járhatatlan.
Jó néhány esztendeje megtörtént, hogy egy beteghez be sem tudott jutni a mentőautó a sár miatt, őt hordágyon vitték ki a házából.
Később el is költözött onnan.
Szombaton pedig egy rendőrautó akadt el a felázott talajon.
- Tavaly december 12-ei polgármesterré választásom óta a Szabadkai utca környékén kialakult helyzet okozza az egyik legnagyobb problémát.
Sajnos korábban logikátlanul oldották meg a belvíz-elvezetést - nyilatkozta lapunknak Smiri László.
Köröstarcsa polgármestere elmondta, teljességgel érthetetlen, hogy miért a temető közvetlen közelébe vezették a csapadékvizet.
Hozzátette, hogy az utcában élőkhöz autóval gyakran szinte lehetetlen bejutni.
Forrás: beol
2011-01-24 07:39:40
Martonosi János
Márciustól a vasutasok utazásait is megszámolhatja a MÁV
2011-01-24 07:41:11
Martonosi János
Átalakul a panelprogram
A szaktárcánál úgy látják, a pályázatkezelés most nehézkes, lassú és rugalmatlan.
A Nemzeti Fejlesztési Minisztérium átalakítja a panelprogram pályázati rendszerét, mert a pályázatkezelés most nehézkes, lassú és rugalmatlan, ami a program eredményességét is kedvezőtlenül befolyásolta.
Részleteket egyelőre nem tudni, az újságnak a szaktárcánál csak annyit mondtak, a panelprogramok fontosságát és létjogosultságát jelzi a nagyszámú beadott pályázat és a jelentős támogatási többletigény, amelyek regisztrálása, befogadása és elbírálása folyamatban van.
Forrás: MR
2011-01-24 07:49:11
Martonosi János
Már 60 nap után kikapcsolhatják az áramot és a gázt
2011-01-24 07:59:48
Martonosi János
Bemutatják Gyulay Endre új könyvét
2011. január 25-én kedden 17 órakor a szegedi Polgári Szalonban Miklós Péter történész, teológus beszélget Gyulay Endre nyugalmazott szeged-csanádi püspökkel` Imaéletünk és szentségeink` című újonnan megjelent könyvéről.
Az eseményt a Fidesz kulturális tagozatának Csongrád megyei szervezete és a Kereszténydemokrata Néppárt szegedi szervezete szervezte.
2011-01-24 08:02:03
Martonosi János
Baleset a 47-esen
Baleset történt a 47-es számú főúton Szeged és Hódmezővásárhely között, Hódmezővásárhelytől mintegy 1 km-re.
Egy Suzuki közlekedett Szeged felől a főúton, amikor a jármű az úttesten megcsúszott, szalagkorlátnak ütközött, majd árokba borult.
A baleset során személyi sérülés nem történt, jelenleg félpályás útlezárás van.
Közben több koccanásos baleset is történt a közelben, miután az útlezárás miatt megálló autók mögött haladó járművek nem tudtak időben megállni.
2011-01-24 08:14:58
Molnár Attila
Közlekedési információk Kistelekről és térségéből
2011-01-24 08:20:11
Martonosi János
Külföldre mennének az orvosok
2011-01-24 08:41:42
Martonosi János
Life long learning Röszkén
Hétfőn nemzetközi találkozóra kerül sor a Magyar Teleház Szövetség és a Röszkei Teleház szervezésében az EU Gruntvig programjának keretében.
Olasz, francia, lengyel, litván, cseh, török és román partnereink érkeznek a magyarországi találkozóra, melynek keretében egy most futó pályázat értékelésére kerül sor, illetve a februárban beadásra kerülő új projektek tervezése is napirendre került tudtuk meg Perlakiné Ács Máriától, a röszkei teleház munkatársától.
A Grundtvig program életkortól függetlenül egy második esélyt kínál a felnőtteknek, hogy olyan készségeket és szakképzettségeket sajátítsanak el, amelyek javítják elhelyezkedési esélyeiket és hozzájárulnak személyes fejlődésükhöz.
A program szervezetek széles körét támogatja, különös hangsúllyal a hátrányos helyzetű felnőttekre.
` Aktív időskorúak kompetenciafejlesztése` címmel a Gruntvig program keretében a Röszkei Teleházban számítástechnikai képzést tartottunk 30 fő részére, majd pályázatírás és megvalósítás volt a téma.
Az érdeklődőknek pedig kezdő angol kurzust szerveztünk tette hozzá Perlakiné Ács Mária.
Forrás: FH
2011-01-24 09:01:33
Martonosi János
Gyorskorcsolya: szegedi ezüstök az országos bajnokságról
A január 14-16. közötti Heerenveenben rendezett Európa-bajnoki jó szereplés után a szegedi rövid pályás gyorskorcsolyázók az országos bajnokságon és a magyar kupában is dicséretre méltó eredményeket értek el.
Sikeresen zártak a Szegedi Korcsolyázó Egyesület sportolói a Felnőtt Országos Bajnokságon a hétvégén Budapesten.
A lányok mezőnyében mindkét szegedi versenyző dobogón végzett.
A Szegedi Korcsolyázó Egyesület olimpikonja, Lajtos Szandra végig kiélezett, szoros küzdelemben maradt alul a dobogó legfelső fokáért vívott versengésben Heidum Bernadettel szemben, mind a szombati 500 méteres és 1500 méteres, mind a vasárnapi 1000 méteres futamokban és a 3000 méteres szuperdöntőben.
Ez egyúttal azt is jelenti, hogy Szandra összetettben is ezüstérmes lett.
A szombati versenyszámokban a szintén SZKE-s Kónya Zsófia harmadik helyezést ért el, illetve összetettben is a dobogó legalsó fokára állhatott.
A HeidumLajtosKónyaTóth Tímea váltó (SZKETDKEPKSE vegyescsapat) első helyezést ért el.
A férfiak mezőnyében a szegedi Oláh Bence valószínűleg a hollandiai Heerenveenben rendezett múlt hétvégi Európa-bajnokság utáni fáradtság miatt gyengébben szerepelt a vártnál, egyéni összetettben nyolcadik lett, váltóban azonban a Knoch Viktor, Burján Csaba és Nagy Konrád társaságában (PKSEFőnixSZKE vegyescsapat) szintén első helyezést ért el.
Egyéni összetettben a másik szegedi, Farkas Tamás tizenkettedik lett.
Az országos bajnoksággal egyidejűleg zajlott az utánpótláskorúak Magyar Kupa versenye, ahol további kilenc szegedi versenyző volt érdekelt, akik szép eredményeket értek el.
Farkas Tamás első lett (Junior C), míg Jászapáti Petra egy sajnálatos rajtbalesetben bokasérülést szenvedett így, bronzérmet szerzett (Junior D).
Kiemelkedett még a Magyar Kupa mezőnyéből Simon-Jójárt Richárd, aki az összetett versenyben szintén bronzérmet vehetett át (Junior E).
Fiú váltóban a Junior DEF kategóriában (Révész Gergő, Somodi Máté, Simon-Jójárt) az SZKE harmadik lett.
További eredmények: 5.
Jászapáti Péter, 6.
Kalmár Levente (Junior F); Somodi Máté 7., Révész Gergő 8, Szemmári László 9., Vojnits Bence 11., Somodi Ákos 12. lett (Junior E).
Jövő hétvégén a Törökországban megrendezendő Téli Universiadén lép jégre válogatott versenyzőnk Lajtos Szandra.Forrás: szegedma
2011-01-24 09:08:02
Szöllősi Sándor
Közlekedési információk Hódmezővásárhelyről
Az éjszaka leesett hó az utakat csúszóssá tette.
A főközlekedési utakon hókása, az egyéb utakon tükörjég nehezíti a közlekedést.
A forgalmasabb utak közül különösen rossz a helyzet a Damjanich, a Hódtó utcákon, de más utakon is indokolt az óvatos közlekedés.
A forgalom ennek megfelelően lassan halad, úgy az útkereszteződésekben mint a körforgalmak környékén a gépjárművek nehezen tudnak elindulni.
Ma a Révész utcán csőfektetés miatt lesz útfelbontás és annak helyreállítása, itt munkagépekkel mozognak.
A reggeli órákban már korábban világosodik, de még nem célszerű a gépjárművekkel világítás nélkül közlekedni, mint az reggel tapasztalható volt.
2011-01-24 09:14:18
Martonosi János
A Vadasparkban is probléma a belvíz
Az egész országban uralkodó rendkívüli belvízhelyzet a Szegedi Vadasparkban is gondot okoz, már hetek óta szivattyúzzák a felszaporodott vizet a közeli tavakba tudtuk meg Veprik Róbert igazgatótól.
A szivattyút egy szegedi vízközmű cégtől kapták kölcsön.
Jó hír, hogy a látogatók a védekezésnek köszönhetően újra minden kifutót körbe járhatnak, így az intézmény üzemelése sincs veszélyben, és szerencsére az állatok mindennapjait sem veszélyezteti a víz.
Az igazgató hozzátette: körül-belül még négy hétig folytatni kell a munkát, de várhatóan a további csapadék miatt egészen tavaszig fennállhat a jelenlegi állapot.
Megosztom!
|
2011-01-24 09:19:31
Martonosi János
Menetgyakorlaton a katonák
2011-01-24 09:26:26
Szöllősi Sándor
Árokba borult autó a 47-esen
Szegedről közlekedett Hódmezővásárhely felé egy fiatal hölgy Suzuki személygépkocsival, amikor a laktanyától mintegy 1 km-re a jeges úton megcsúszott és a jobboldali árokba borult.
Az őt követő járművek is hirtelen fékezésre kényszerültek és közölük kettő szintén koccant.
A Suzukit vezető nő szerencsére nem sérült meg súlyosan, de a mentő kórházba szállította.
Az árokba borult személygépkocsit a tűzoltók emelték ki.
A műszaki mentés és a helyszínelés időtartamára félpályás útzár volt érvényben.
Az eset körülményeit a rendőrség vizsgálja.
2011-01-24 09:40:03
Martonosi János
Újra dolgozhatnak az elbocsátott szegedi postások
Még 2010. őszén újra munkába állhattak azok a postások, akiket a Posta vezetése egy évvel ezelőtt bocsátott el egy épületeladások kapcsán szervezett sztrájk miatt.
Az elbocsátott kézbesítők közül kilencen szegediek voltak, de szeptemberben már ők is újra felvették a munkát tájékoztatta portálunkat Tusz Ferenc, a Kézbesítők Szakszervezetének elnöke.
2009. decemberben a Kézbesítők Szakszervezete felemelte szavát a postai dolgozók érdekében.
A Krisztina körúti Postapalota, valamint egyéb jóléti ingatlanok elidegenítéséből származó bevételből egyszeri kifizetést kértek minden postai alkalmazottnak.
Ennek elmaradása okán sztrájkot hirdettek.
Válaszul a Magyar Posta Zrt.
2010. január 7-én országosan 29 szakszervezeti tisztségviselő munkaviszonyát azonnali hatállyal megszüntette, közülük kilencen szegediek voltak.
Több megyei Munkaügyi Bíróság is kimondta I. fokon a munkáltató intézkedésének jogszerűtlenségét.
Nógrádi Zoltán országgyűlési képviselő interpellációiban felszólalt a diktatórikus vezetési stílus, a Munka Törvénykönyve megsértése, valamint az Európában példa nélküli döntés ellen, miszerint jogtalanul bocsájtanak el szakszervezeti tisztségviselőket a Postánál.
A Posta új vezetése felülvizsgálta az előző vezetés számos korábbi döntését és egyeztetést kezdeményezett a Kézbesítők Szakszervezetével a jogszerűtlen elbocsátások orvoslására.
Ennek eredményeként az elbocsátott szakszervezeti tisztségviselőket 2010. szeptember 15-től visszahelyezték az eredeti munkakörükbe - elmaradt munkabérük kifizetése, és a munkaviszony helyreállítása mellett.
Megosztom!
|
2011-01-24 09:49:15
Kodácz Csengele
Rántott krumpli
2011-01-24 09:50:17
Martonosi János
Időközi polgármester-választást tartanak Felgyőn
Április 3-án tartanak időközi polgármester-választást a Csongrád megyei Felgyőn tájékoztatott Petkovné Tápai Márta, a község jegyzője hétfőn.
A falut 22 éve irányító független polgármester, Ábel István tavaly decemberben mondott le mandátumáról, mert nem értett egyet a képviselő-testület azon döntéseivel, melyekkel a képviselők tiszteletdíjat szavaztak meg maguknak és az alpolgármesternek.
A 2010-es helyhatósági választásokon az 1400 lakosú kistelepülés polgármesteri posztjáért Ábel Istvánon kívül hatan indultak.
A helyi politikus végül 172 vokssal, a szavazatok 25,8 százalékával nyerte el a mandátumot.
Forrás: MTI
2011-01-24 10:04:53
Martonosi János
Cséfalvay: 2014-re magasabb növekedési pályára léphetünk
2015-ig 400 ezer új munkahelyet teremt a kormány, a hiány pedig ütemesen csökken - mondta a nemzetgazdasági tárca államtitkára.
2015-ig 400 ezer új munkahelyet teremt a kormány és az ütemes hiánycsökkentésnek köszönhetően 2014-re magasabb növekedési pályára léphet az ország - egyebek mellett ez szerepel a Nemzeti Intézkedési Tervben, amelyről ma indul konzultációs sorozat.
A Nemzetgazdasági Minisztérium parlamenti államtitkára az MR1-Kossuth Rádió reggeli műsorában elmondta, hogy a dokumentum az Európa 2020 Stratégia magyar vállalásait tartalmazza.
A cél az, hogy a tagállamok által megfogalmazott célokat európai szinten egyesítsék - közölte Cséfalvay Zoltán.Forrás: MR
2011-01-24 10:17:11
Martonosi János
Szerb belügyminiszter: a rendőrségben nem lehetnek kettős állampolgárok
A szerb belügyminiszter szerint kettős állampolgárok nem tartozhatnak a szerb rendőrség állományához.
A legerősebb délvidéki magyar párt, a Vajdasági Magyar Szövetség (VMSZ) elnöke szerint Ivica Dacic kijelentése sérti a szerb alkotmányt.
Ivica Dacic nemrégiben a vajdasági Topolyán mondta azt, hogy kettős állampolgárok nem tartozhatnak a szerb rendőrség állományához.
Pásztor István VMSZ-elnök alkotmányellenesnek nevezte a szerb belügyminiszter kijelentését.
" Problémás és érthetetlen " a szerb belügyminiszter álláspontja - mondta a magyar politikus a hét végén a Dnevnik című újvidéki napilapnak.
Forrás: MTI
2011-01-24 10:37:18
Martonosi János
Devecserben is megkezdődik a lakópark építése
Devecserben is elkezdi a vörösiszapömlés miatt kialakítandó lakópark építési munkálatait a kivitelező VeszprémBer Zrt., miután a Veszprém megyei építésügyi hatóság jóváhagyott két engedélykérelmet - közölte az Országos Katasztrófavédelmi Főigazgatóság (OKF) szóvivője hétfőn.
Devecserben is elkezdi a vörösiszapömlés miatt kialakítandó lakópark építési munkálatait a kivitelező VeszprémBer Zrt., miután a Veszprém megyei építésügyi hatóság jóváhagyott két engedélykérelmet - közölte az Országos Katasztrófavédelmi Főigazgatóság (OKF) szóvivője hétfőn az MTI-vel.
Petróczi Tímea elmondta, hogy a devecseri lakóparkban a vízközmű lefektetését és a csatornaépítési munkálatok előkészítését már elkezdték, a területen 105 házhelyet alakítottak ki.
A kolontári lakópark közművesítésével már elkészültek, a villanyoszlopokat is felállították, a földi elektromos csatlakozó vezetékek lefektetése még folyamatban van.
Forrás: MTI
2011-01-24 10:39:21
Martonosi János
A gazdák vízkára már több százmilliárd forint
Akiknek minden terményét elvitte a víz, azokat az államnak komolyan meg kell segítenie - mondta a gabonatermesztők szövetségének elnöke.
Több százmilliárd forint kár érte már eddig is a gazdákat a bel- és árvíz miatt, de ez az összeg valószínűleg még növekedni fog - mondta az MR1-Kossuth Rádió reggeli műsorában a Gabonatermesztők Országos Szövetségének elnöke.
Vancsura József a falugazdászok becsléseit összegezte.
A szakember 800 ezer hektáron számít őszi búzára, ami fedezi a magyar fogyasztók kenyérszükségletét.
Azokat a gazdákat pedig, akiknek minden terményét elvitte a víz, az államnak komolyan meg kell segítenie - tette hozzá Vancsura József.Forrás: MR
2011-01-24 10:50:01
Martonosi János
Áruházi piást fogtak a rendőrök
Alkoholt ivott, majd fizetés nélkül távozott volna egy férfi tegnap kora reggel Szegeden.
Mindez egy bevásárlóközpontban történt, ahol a biztonsági szolgálat figyelt fel a középkorú férfire, aki egy 2 decis vodkának a fenekére nézett - tájékoztatta portálunkat dr. Tuczakov Szilvána, a Csongrád Megyei Rendőr- főkapitányság szóvivője.
Bár az elfogyasztott alkohol értéke az 1.000 Ft-ot sem érte el, ám mint kiderült, a férfi visszajáró` vendég` a hipermarketbe, mivel ebben a hónapban már kétszer is tetten érték kisebb, szabálysértési értékre elkövetett lopás miatt.
Vele szemben ezúttal már büntetőeljárás indult, üzletszerűen elkövetett lopás gyanújával.
2011-01-24 10:53:07
Antal Sándor
Kosársulis mini kosárlabda sikerek
A Vásárhelyi Kosársuli hosszú évek óta tart a város iskoláiban előkészítő foglalkozásokat.
Minden hónapban összemérik tudásukat a négy iskola 2.- 3.- 4. osztályos fiúi a Hódtói Sportcsarnokban.
Az " Alsós Kupa " néven futó rendezvénysorozat egyik legjobbja mindig a Szent István Általános Iskola.
Ezért január közepén az egyesület a Kosársuli városi csapatai mellett benevezte Patkós József edző/testnevelő gyerkőceit is az Országos Bajnokság szegedi csoportjába.
Az első forduló igazolta a döntést - két győzelemmel rajtoltak a fiúk a " C " csoportban, és feljutottak a " B " -be.
Vásárhelyi Csikók - Szegedi Kisrókák 65-5 legjobb dobók: Kis Gábor 17, Nagy Imre 15, Lázár Balázs 17 Vásárhelyi Csikók - Kishódok 49-22 legjobb dobók: Bozó Péter 18, Nagy Imre 11, Lázár Balázs 7
2011-01-24 10:56:21
Martonosi János
Erősödött kissé a forint, 274 alatt az euró árfolyama
Erősödött a forint hétfőn délelőtt, az eurót 10 óra előtt nem sokkal 273,64 forinton jegyezték a kora reggeli 274,30 forintos és a péntek délutáni 273,85 forintos árfolyam után.
A monetáris tanács délutáni kamatdöntő ülése előtt alapvetően kivárásra rendezkedtek be a szereplők.
A forint kisebb erősödése a euró/dollár árfolyam mozgásával, illetve a lengyel zloty erősödésével van összhangban - mondták devizapiaci kereskedők.
A piac nagyobbik része 25 bázispontos kamatemelésre számít, amennyiben az emelés elmarad, az kisebb csalódottságot válthat ki, és a forint árfolyama a 275-ös szint felé gyengülhet - vélik a kereskedők.
A svájci frankot 209,76 forinton jegyezték délelőtt, míg pénteken 210,58 forint volt az árfolyama.
A dollár 201,62 forintot ért a pénteki 202,11 forint után.
Forrás: MR
2011-01-24 11:04:17
Martonosi János
Szomszédok lopták el a tévét Kisteleken
Lakásbetörőket sikerült elfogniuk a kisteleki rendőröknek a hétvégén.
A bűncselekmény pénteken a nappali órákban történt a városban, az egyik családi házban.
Az elkövetők a házba bejutva egy tévével távoztak.
Amikor az ott lakós férfi kora este hazatért, vette észre, hogy a nagykapu nincsen rendesen bezárva, majd az egyik ablakot betörve találta, a szobában pedig a tévéje hűlt helyét lelte.
A kisteleki nyomozók az adatgyűjtés és tanúkutatás során eljutottak egy szemtanúhoz, akinek feltűnt két férfi, amint egy tévét cipel a házból át, a szemközti ingatlanba.
Az általa elmondottak beellenőrzése során kiderült: valóban a szembe-szomszédok jutottak be a házba és vitték át magukhoz a televíziót, melyet a házkutatás során meg is találtak a zsaruk.
A két férfivel szemben lopás gyanújával büntetőeljárás indult.
Forrás: CSMRFK
2011-01-24 11:10:27
Martonosi János
Bezárták az illegális hüllőbemutatót
Egy kecskeméti férfi tett feljelentést a szervezők ellen, akik a szabadszállási általános iskolában tartottak hüllőbemutatót, mert a kígyók kiállításához nem rendelkeztek engedéllyel.
Természetkárosítás miatt indított eljárást a Kunszentmiklósi Rendőrkapitányság egy kecskeméti férfi feljelentése alapján.
A férfi azért tett feljelentést, mert a szabadszállási általános iskola tornatermében tartott hüllőbemutatón a szervezők több olyan kígyót is kiállítottak, amelyeknek a tartásához szükséges engedélyekkel nem rendelkeztek.
A Kunszentmiklósi Rendőrkapitányság a kígyókat lefoglalta, a hüllőket pedig a Budapesti Állatkertbe szállították.
Forrás: FH
2011-01-24 11:17:06
Antal Sándor
Csúccsal és aranyéremmel kezdett a maroslelei íjász
A Magyar Íjász Szövetség 2011 első teremíjász versenyét rendezte meg Telkiben, ahol a maroslelei Szőke Elizabet a dobogó legfelső fokára állt fel.
A szombaton rendezte a Magyar Íjász Szövetség a 2011 első teremíjász versenyét.
A FITA csillagos teremversenyt Telkiben rendezték 180 íjász részvételével.
A megmérettetésen a maroslelei Szőke Elizabet a csigás női serdülő kategóriában 18 méteres távon új országos alap csúcsot felállítva 578 körrel lett első tájékoztatta portálunkat Szőke Zsolt, a versenyző édesapja.
Megosztom!
|
2011-01-24 11:24:51
Martonosi János
Kgfb: ideje utánanézni a csekkeknek
Elmaradt a rekord, kétmillió alatt maradt a kötelező biztosítót váltó autósok száma év végén.
Pedig szakemberek szerint a most lehetett utoljára nagyot spórolni a váltással.
A biztosítót váltó autósok közül sokan azonban még nem kapták meg a díjfizetéshez szükséges csekket.
A biztosítási csekkek kiküldése az új szerződéseket feldolgozó biztosítóknál folyamatos, és ez túlnyomó részben meg is történt már, a biztosítót váltó üzembentartók túlnyomó többségénél ott kell, legyen a csekk - mondta el a 180 percben a MABISZ szakembere.
A lényeg az, hogy február végéig kell a biztosítási díjnak megérkeznie a biztosítóhoz, ez a legkésőbbi időpont - tette hozzá Megyeri Gábor.
Ha a csekk nem jön meg, az autósnak kell arról gondoskodnia arról, hogy a díj időben megérkezzen a biztosítóhoz.
Ha tehát valaki nem kapná kézhez a csekket legkésőbb február közepéig, érdemes a biztosítás közvetítőjénél, a biztosítónál érdeklődni és gondoskodni arról, hogy a díj beérkezzen a biztosító társasághoz.
A gépjármű-felelősségbiztosításról szóló törvény a türelmi időt az esedékesség napjához köti.
A biztosítót váltó üzembentartók esetében, ha a váltás dátuma január 1-je, a 60 nap ekkortól indul, az autó tehát eddig biztosítva van.
Ha az autós nem fizeti be a csekket a türelmi idő végéig, a biztosító fedezete véget ér, és ha kárt okoz, azt neki kell megtérítenie.
A bónuszbesorolás ilyenkor nem vész el, de ha később új szerződést köt az üzembentartó, akkor fedezetlenségi díjat kell fizetnie, aminek a mértéke tetemes, egy személygépkocsi esetében naponta teljesítménytől függően ez akár az 560 forint is lehet.
A biztosítási jogviszony bármilyen okból történő megszűnéséről egyébként minden esetben köteles értesítőt küldeni a biztosító, de a 60 napos türelmi időben az esedékességtől számított 30 napon belül általában díjfizetési felszólítást is küldenek.
Forrás: MR
2011-01-24 11:32:20
Martonosi János
Balázs Palit Zámbó Jimmy-díjjal jutalmazták
Balázs Palit, a romantikus dalairól elhíresült népszerű énekest, Zámbó Jimmy- díjjal jutalmazták a hétvégi Zámbó Jimmy Emlékműsoron.
A Csepeli Munkásotthonban immáron 10. alkalommal rendezték meg a Zámbó Jimmy Emlékműsort, ahol a családtagokon, rajongókon kívül tiszteletüket tették a volt munkatársak és művésztársak is.
A több órás emlékesten a hazai zenei élet kiválóságai között lépett színpadra Balázs Pali is, akit nagy megtiszteltetés ért az est folyamán.
- Különös és egyben megható érzés volt színpadra lépnem az emlékesten.
Nagyszerű közönségnek, hangos tapsok kíséretében énekelhettem új és régi slágereimet egyaránt.
Balázs Palit az elmúlt 15 évben elért zenei munkásságáért a Zámbó-család Jimmy-díjjal jutalmazta.
- Bevallom töredelmesen, kissé elérzékenyülve vettem át a Jimmy-díjat, miközben néhány pillanat alatt leperegtek előttem az elmúlt 1,5 évtized zenei élményei.
Az évek alatt minden sikerért kőkeményen megdolgoztam, mindig a visszajelzésekből és elismerésekből táplálkoztam.
A fellépéseimen tapasztalt közönségsikerek mellett ez a Jimmy-díj is arra ösztönöz, hogy tovább haladjak saját zenei utamon, melyen remélem, hasonló nagy siker kísér majd a jövőben is, mint eddig.
Forrás:
2011-01-24 11:45:30
Molnár Attila
Karácsonykor már megszólalhatott az orgona
Öt év kutatás és szorgalmas gyűjtés, valamint önkormányzati jó kapcsolat gyümölcse, hogy végre van orgonája a zsombói templomnak.
Némi hátralék és egy tavaszi hangolás még hátra van tudtuk meg dr. dr. Kispéter Gábor alpolgármestertől és Pancza István egyházközségi világi elnöktől.
Öt éve gyűjt a zsombói egyházközség egy orgonára a község templomába, és végre karácsonykor megszólalhatott egy csodálatos Németországból származó hangszer.
Korábban kiskunhalasi, gyönyörű hangú orgonával szemeztek, azt szerették volna megvásárolni.
Már nagyon komoly volt a szándék, de több probléma is adódott.
Pancza István egyházközségi világi elnök a Rádió 7 Zsombói magazinjában kifejtette: egyrészt nagyon nagy lett volna a halasi orgona, még át is kellett volna hozzá alakítani a karzatot, hogy elférjen, másrészt kiderült, hogy elég rossz állapotban van, jelentős javításokra lett volna szükség, hogy rendesen be tudják üzemelni.
Az önkormányzat nagyon sokat segített az ügyben, különösen 2006 óta nagyon jó együttműködés alakult ki az egyházközség és a település között.
2009-ben jótékonysági bált is szervezett az önkormányzat, mellyel szintén az orgona beszerzését támogatták.
Dr. Kispéter Gábor alpolgármester elmondta: pályázatok írásában is segít önkormányzatuk, legutóbbi ilyen nagyobb segítség az orgona ügye előtt a templom díszkivilágítása volt.
Az orgonabeszerzés történetét továbbfonva Pancza István elmondta, hogy az orgonakészítő említette, hogy Németországban, Münchentől mintegy 150 kilométere, Eisingen-ben van egy 1960-ban épült kilencregiszteres orgona, amit nagyobbra cserélnének a hatalmas templom méretei miatt.
Megnézték, meghallgatták, és rögtön nagyon megtetszett, így ráesett a választás.
A mester ott szétszedte, elhozta, saját műhelyében felújította, majd teherautójával leszállította Zsombóra.
Az egyházközségi tagok hordták fel az alkatrészeket, és újra összeszerelte.
Az orgona költsége felújítással, szállítással együtt 5 millió 400 ezer forint, amiből mintegy kilencszáz ezer forint hátralékuk van, így a gyűjtés még nem fejeződött be.
Pancza István hozzátette: most is vannak magánszemélyek, vállalkozók, akik szóltak, hogy szeretnének hozzájárulni, őket még fel kell keresni, és remélhetőleg a kérdéses összeg is gyorsan összejön február végéig.
Mivel télen, hidegben került összeszerelésre és beállításra a hangszer, ezért tavasszal még visszatér a szerelő mester, és behangolja a sípokat véglegesre.
A templomban szükség lenne még egy jó fűtésre, ehhez is maximálisan támogatja az önkormányzat az egyházközséget mind a források megkeresésében, mind a kivitelezés során fűzte hozzá dr. Kispéter Gábor alpolgármester.
2011-01-24 11:50:12
Kodácz Csengele
Január 26-án nemzetközi vámnap lesz, január elsejétől pedig Nemzeti Adó- és Vámhivatalként összevonva működik az Adó- és Pénzügyi Ellenőrzési Hivatal, illetve a Vám-és Pénzügyőrség.
Ezekről a témákról beszélgettünk Márkus András pénzügyőr, dandártábornokkal, a Nemzeti Adó- és Vámhivatal Dél-alföldi Vám- és Pénzügyőri Főigazgatóság vezetőjével a Rádió 7 Napraforgó című magazinműsorában.
2011. január 1-jei hatállyal, az Adó- és Pénzügyi Ellenőrzési Hivatal, illetve a Vám- és Pénzügyőrség közös jogutódjaként megalakult a Nemzeti Adó- és Vámhivatal (NAV), amely egységesen központi, közép-, illetve alsó fokú szervezeti struktúrában látja el feladatait.
A közép- és alsó fokú szervek között egyaránt megtalálhatóak a vám-, az adóztatási- és a bűnügyi feladatokat ellátó szervek mondta Márkus András, pénzügyőr, dandártábornok, a Nemzeti Adó- és Vámhivatal Dél-alföldi Vám- és Pénzügyőri Főigazgatóság vezetője.
A mezőgazdasági tevékenység végzéséhez felhasznált kereskedelmi forgalomban kapható gázolaj adótartalmát vissza lehet igényelni.
A gazdálkodók a NAV megyeszékhelyeken működő vám-és pénzügyőri igazgatóságain nyújthatják be papíralapon igénylésüket, de lehetőség van elektronikus ügyintézésre is.
Jogszabályi változás következtében már a teheráru fuvarozók, valamint az autóbusz üzemeltetők is élhetnek ilyen jellegű visszaigényléssel.
Szabály szerint a felhasznált kereskedelmi gázolaj minden literje után 5,6 Forintot igényelhetnek vissza.
Ehhez adott vállalkozónak, illetve vállalatnak mindenképpen előzetes regisztrációra lesz szüksége.
A regisztrációt követően pedig már kezdhetik összegyűjteni a tankolással során igényelt Áfás számlákat, hiszen ezek bemutatása után tudnak a kedvezményhez jutni.
Sok kiadó- akár újságot, akár szórólapot kiállíttató illetve terjesztő szervezet nem tudja, hogy kiadványaik után termékdíjat illetve környezetterhelési díjat kell fizetni.
Ha nem fizetnek, megbüntethetik őket.
Márkus András pénzügyőr felhívta mindenki figyelmét erre, hiszen ezen területeket is fokozottan ellenőrzik.
A dandártábornok véleménye szerint az otthoni pálinkafőzés engedélyezése nem okozott forgalomkiesést a szeszfőzdéknek.
A kishatárokon az összevonást követően nem változtak az előírások, szabályok.
Az utóbbi hónapokban a határátkelőhelyen nagy fogások nem voltak.
Azonban új, korszerű berendezést használnak Röszkén, Tompán, Nagylakon és Gyulán.
A színképen alapuló technikával az áru között elrejtett vámköteles, vagy illegális termékeket könnyen megtalálhatják a szerv munkatársai.
Továbbra is gondot jelent a cigarettacsempészet, hiszen már egy karton dohányárú áthozatala is szabálysértési eljárást von maga után.
Január 26-án Nemzetközi Vámnapot tartanak.
A brüsszeli székhelyű Vám Együttműködési Tanács január 26-ai megalakulását 1983 óta ünneplik a világban.
A magyar kormány 1992-ben hozott rendeletet e nap hivatalos megtartásáról, így 1993 óta Magyarországon is ünneplik a Nemzetközi Vámnapot.
A világ minden országában ezen napon ünnepségeket tartanak és rangos kitüntetéseket osztanak.
Márkus András dandártábornok büszke arra, hogy korábbi években kitüntetésben részesült és ennek köszönhetően Dísztőr van a birtokában.
Márkus András pénzügyőr, dandártábornok, régióvezető a műsor végén elmondta: 26,5 milliárd forint, vám és jövedéki területen szervezett bevétellel járultak hozzá az ország költségvetéséhez.
Kodácz Csengele
2011-01-24 11:51:19
Antal Sándor
Könnyebb így tanulni
Az` Intelligens iskoláért` című projekt keretében bemutató órákat tartottak hétfőn a Klauzál Gábor Általános Iskolában, ahol a tanulói laptop program gyakorlati megvalósítását láthatták a régió pedagógusai.
Az új tanítási módszerről a gyerekeket is megkérdeztük, akik egy véleményen voltak és nagyon élvezik a laptopos rendszert.
Az iskolába közel 300 laptop érkezett, valamint lehetőségünk nyílt arra, hogy a tantermekben kialakítsuk az Internet elérhetőséget tájékoztatta portálunkat Patócs Anikó, a Klauzál Gábor Általános Iskola igazgatója, aki hozzátette: egy olyan központi rendszer is megvalósításra került, ami lehetővé teszi, hogy a pedagógusok számítógépen keresztül irányítják a gyerekek munkáját.
Közel két hónapja használják az eszközöket a kollégák és a gyerekek folytatta az igazgató, majd elmondta, hogy a hétfői bemutató órákon tapasztalatok átadására került sor, illetve biztosították a régió pedagógusainak, hogy kipróbálják ezt a módszert.
Legfőbb célunk, hogy az Internet megfelelő felhasználására szeretnénk a fiatalokat megtanítani, ne csak a böngésző és a szórakoztató oldalakat használják, hanem széles körben is tudják majd alkalmazni a későbbiekben.
Ezek az eszközök a motivációt segítik igazán, amit az első tapasztalok is mutatnak, hiszen nagy lelkesedéssel használják a gyerekek a laptopokat.
Ezzel a tanítási módszerrel egyszerre tudják biztosítani, hogy hangban és képben is információkhoz jussanak a diákok.
Úgy tűnik, hogy közkedvelt, sikeresek ezek az órák és talán könnyebbé vált a módszertan is, hiszen kevesebbet kell foglalkozni a fegyelmezéssel tudtuk meg Patócs Anikótól, aki elmondta:` nagyon fontos, hogy megtaláljuk azt a középutat, amely a különböző kommunikációs készségek fejlesztését is lehetővé teszi.
Nem szabad csak egyoldalúan használni ezeket az eszközöket, hanem felváltva, az órákat úgy felépítve, hogy mindenféle módszertani elem megjelenjen.
A pályázat közel 30 millió forintos támogatás volt, melynek nagytestvére a héten érkezik meg, ugyanis újabb számítógépeket és eszközöket kapnak, mellyel az informatikai terem újul meg, valamint interaktív táblákkal is bővül az iskola.
Hétfőn alsó és felső tagozatban is tartottak bemutató órákat.
A 6/a osztályos Pál Enikő szerint így könnyebben és játékosabban tudnak tanulni.
Enikő angol órán volt túl mikor kérdeztük és nagyon élvezte, hogy képekkel is segítették a feladatok megértését.
Gy. Szabó Viktória és Strang Enikő, a 7/a osztály tanulói történelem órán használták a laptopokat.
Véleményük szerint is könnyebb így tanulni, hiszen sokat segítenek a képek, amit a feladatlapokon nem kapnak meg, valamint csendben voltak és nem kellett annyit fegyelmezni a tanárnak.
Mindkét lány gyorsan belerázódott a számítógép kezelésébe, ugyanis otthon nap mint nap használják a gépeket.
Szénási Szilárd és Szilágyi Márton sem vélekedett másképp: sokkal könnyebb, így tanulni jelentették ki a fiatalok.
Érdekesebb, izgalmasabb és látványosabb is mondták a fiúk, akik ugyancsak nagy kedvelői a számítógépnek.
2011-01-24 12:10:17
Kutasi Roland
Utcamanó bőrébe bújhattak a vásárhelyi és a mártélyi iskolások
A Mártélyi Általános Iskola és a Liszt Ferenc Ének-zenei Általános Iskola diákjai érkeztek vendégségbe hétfő délelőtt a Németh László Városi Könyvtárba, ahol Benkő Brigitta: Utcamanó történetei című kötetével ismerkedtek meg.
A találkozáson lehetősége nyílt a gyerekeknek, hogy egy kis időre maguk is Utcamanó bőrébe bújva éljék át a történeteket.
Utcamanó valamikor rendes, erdei manó volt, azonban amikor felcseperedett, úgy kétszáz éves korában elbúcsúzott szüleitől, hogy megismerkedhessen a várossal - mesélte el a kötet alapszituációját a szerző.
Benkő Brigitta a mártélyi iskolában tanít 26 éve éneket és magyart, és egy évtizede, amikor vonattal járt Vásárhelyről Mártélyra, a vásárhelyi állomás felé sétálva jutott eszébe, hogy mi lenne, ha minden utca a nevében lévő világot rejthené magában: így a Tavasz utcán mindig tavasz lenne.
A történethez megszületett a főszereplő, Utcamanó is, majd a kötet is, amelyet bár akkor bemutattak mártélyon, most új életre kelt.
Benkő Brigitta csatlakozott a vásárhelyi Kárász József Irodalmi körhöz, ahol a kör vezetője, Fehér József felvetette: ismertessék meg a vásárhelyi gyerekeket is Utcamanóval, így a magyar kultúra napja tiszteletére rendezett egyhetes programsorozta záró előadásaként Utcamanó a vásárhelyi könyvtárba költözött.
A játékos ismerkedés során a gyerekek átélték az új helyzet adta szituációkat, és számos ötletet adtak a szerzőnek, milyen kalandokkal folytassa hősének kalandjait a nagyvárosban.
Arnay
2011-01-24 12:26:38
Kutasi Roland
Miért anyakönyvezhető név a Devecser, és miért nem az a Csiperke?
Raátz Judit a Magyar Tudományos Akadémia Nyelvtudományi Intézetének tudományos munkatársa arról beszélt, mi alapján döntenek arról, hogy milyen nevet adhatnak a néha túl kreatív szülők a gyermeküknek.
A helységnevektől a hollywoodi színészek nevéig mindenféle javaslattal megkeresik a leendő szülők a Magyar Tudományos Akadémia Nyelvtudományi Intézetét, amelynek feladata, hogy eldöntse: az adott név alkalmas -e anyakönyvi bejegyzésre - hangzott el az InfoRádió műsorában.
Legutóbb valaki azzal fordult az intézethez, hogy kislányát Csekkának szeretné elnevezni - ez egy magyar sorozat egyik szereplőjének beceneve -, a szakértők azonban elutasították a kérést.
Ahogyan azokét is, akik a Csiperke, Sony és Dodi nevet szemelték ki születendő utódjuknak.
Fontos tudni, hogy idegen eredetű neveket csak magyar helyesírással lehet bejegyeztetni - mondta az InfoRádiónak Raátz Judit, az intézet tudományos munkatársa.
Így lesz a Jenniferből Dzsenifer, a Cindyből Szindi, a Justinból pedig Dzsásztin.
A szakértők gyakran találkoznak azzal, hogy valaki helységnevet szeretne személynévként elismertetni.
Erre csak abban az esetben van lehetőség, ha az adott szónak van, volt személynévi megfelelője.
Így vált nemrégiben anyakönyvezhető férfinévvé nem olyan rég a szláv eredetű Devecser.
Arra sincsen lehetőség, hogy egy gyermek olyan nevet kapjon, amely más kultúrkörökben lányoknak és fiúknak is adható, Magyarországon ugyanis törvény szabályozza, hogy mindenkinek a nemének megfelelő keresztnevet kell viselnie - magyarázta Raátz Judit.
A hetvenes-nyolcvanas években nem volt nehéz kitalálni, honnan szedik az ötleteket a szülők: amikor a Lindát és a Rabszolgasorsot nézte az ország, sok gyereket neveztek el a rendőrlány és Isaura, a rabszolgalány után.
Ma már nem elsősorban a karakterek, hanem a színészek, vagy azok gyerekeinek nevét szeretné a sajátjainak kölcsönözni számos szülő.
Akadnak persze olyanok is, akiket nem a televízióból vagy a mozivászonról ismert hírességek, hanem a népszerű könyvek szereplői ihletnek meg.
Ennek nyomán vált anyakönyvezhetővé például A Gyűrűk Urából ismert Gandalf vagy Frodó név.
Bár sokszor beszélnek róluk, ilyen különleges nevű gyerek csak kevés van: a legtöbb szülő azért ragaszkodik a hagyományokhoz.
Ezt bizonyítja az is, hogy 2009-ben a Jázmin, az Anna, a Lilla és a Dóra, illetve a Bence és a Máté voltak a legnépszerűbb nevek - fűzte hozzá Raátz Judit.
Az MTA Nyelvtudományi Intézetének oldaláról egyébként kiderül, hogy a legtöbb különleges nevű gyereknek nem lehet hivatalos névnapja.
Mint írják, a névnap az adott nevet viselő védőszent ünnepe, meghatározása egyházi hagyományokon alapszik, a naptárak és a névkönyvek szerkesztői is csak az egyházi gyakorlatot vehetik figyelembe.
" Tudomásunk szerint jelenleg nincs központi világi (tehát nem egyházi) naptárszerkesztőség, ezért csak azt tanácsolhatjuk az érdeklődőknek, hogy a forgalomban levő naptárak kiadóihoz forduljanak a kérésükkel " - olvasható a honlapon, ahol szerepelnek az anyakönyvezésre javasolt nevek elbírálásának részletes alapelvei is.
(Forrás: inforadio.hu)
2011-01-24 12:33:09
Kutasi Roland
Újradefiniálhatják a kilogrammot
Mégis, mennyi egy kilogramm?
Bár a kérdés butaságnak tűnhet, tudósokat mégis kétszáz éve foglalkoztatja a kérdés.
Most talán egy lépéssel közelebb kerültek ahhoz, hogy ne egy létező és jól őrzött tárgy jelentse az egyik legfontosabb mértékegység alapját.
A kilogramm - a tömeg mértékegysége - az egyetlen SI-alapegység, amely etalonon - vagyis hiteles mintapéldányon - és nem fizikai állandón alapszik.
A mintapéldány egy platina-irídium henger, amelyet a Nemzetközi Súly- és Mértékügyi Hivatalban (BIPM) őriznek Franciaországban.
Az utóbbi száz évben végzett mérések viszont arra utaltak, a mintapéldány 50 mikrogrammal - egy homokszem méretével - megváltozott.
A kilogramm stabilitása kulcsfontosságú, lévén hogy ez jelenti a más mértékegységekre történő átváltás alapját.
Ez arra sarkallta a Nemzetközi Súly- és Mértékügyi Hivatalt, hogy új meghatározással álljon elő.
Tudósok hétfőn a brit tudományos akadémián gyűlnek össze, hogy bemutassák, milyen előrelépéseket értek el a kilogramm újradefiniálásában - mégpedig a kvantumfizika egyik alapját jelentő Planck-állandó segítségével.
" Egyetértés alakult ki abban, hogy a kilogrammot valamikor a közeli jövőben újra meg kell határozni a Planck-állandóból kiindulva " - fogalmazott a BIPM egyik fizikusa közleményében.
Michael Stock szerint kutatók olyan kísérleteket végeznek, amelyek kapcsolatot teremtenek a tömeg és a Planck-állandó között.
Új definíció azonban semmiképp sem léphet életbe addig, míg a világ minden táján elvégzett teszteredmények nem támasztják azt alá - magyarázta a fizikus.
(MTI)
2011-01-24 12:36:38
Martonosi János
Megalakult a Csongrád Megyei Cigány Kisebbségi Önkormányzat
Hétfőn délelőtt tartották a Csongrád Megyei Cigány Kisebbségi Önkormányzat alakuló ülését Szegeden a Megyeházán tájékoztatta portálunkat dr. Kriveczky György a Csongrád Megyei Területi Választási Bizottság elnök-helyettese.
Az eseményen bejelentették a kisebbségi önkormányzati választások eredményét, bemutatták a mandátumokat megszerző hét képviselőt, majd ezt eskütétel követte.
Az ülésen megválasztották az elnököt, és az elnök-helyettest is.
A Csongrád megyei cigány kisebbségi önkormányzati képviselők választásán állított területi listán szereplő jelöltek közül mandátumot szerzett: 1.
Rostás József MCF 2.
Kolompár László MCF 3.
Dimovics Antal MCF 4.
Andrási Attiláné MCF 5.
Fehér Mónika MCF 6.
Károlyi Sándor LUNGO DROM 7.
Orsos László LUNGO DROM Az alakuló ülésen elnöknek választották: Kolompár László MCF, elnökhelyettes lett: Rostás József MCF.
2011-01-24 12:38:03
Antal Sándor
Edzőtábor a jó európai szereplésért
Tíz fővel készül a Máté Taekwondo és Hapkido Sportegyesület Európa legnagyobb gyermekversenyére, ugyanis a vásárhelyi fiatalok február 5-én és 6-án Németországban mérettetik meg magukat.
Tavaly ünnepelte fennállásának 10. évfordulóját a Máté Taekwondo & Hapkido Sportegyesület.
Már az elmúlt év is kiemelkedő eredményeket hozott a mintegy 120 fős egyesület életében, ám ez a jó sorozat úgy tűnik az idei évben is folytatódik.
A két Máté fiú, Gergő és Zsolt vezette gyermek-válogatottat az a megtiszteltetés érte, hogy részt vehet Európa legnagyobb gyermekversenyén Németországban február 5-én és 6-án.
A kontinensviadalra készülő csapat a héten felkészítő edzőtábort tart a 10 fős válogatottnak a Hódtói Sportcsarnokban.
A sikeres szereplés érdekében naponta három edzésen vesznek részt, reggel 7 órától 18 óráig.
A csapat tagjai: Tari Viktor Dávid, Dezső Ábel, Berei Béla, Faragó Vivien, Máté Mirabella, Faragó Rajmund, Gulyás Róbert, Csuka Gábor, Szeles Dávid, Bán Péter.
2011-01-24 13:20:25
Martonosi János
Ál-pénzügyőr ' ' garázdálkodott ' ' Fehérgyarmaton
Több ukrán állampolgárt is igazoltatott a fehérgyarmati buszpályaudvar közelében pénteken az a férfi, aki magát a Vám- és Pénzügyőrség munkatársának adta ki.
A csalóra azonban hamar felfigyeltek az igazi rendőrök.
Több ukrán állampolgárt is igazoltatott a fehérgyarmati buszpályaudvar közelében pénteken az a férfi, aki magát a Vám- és Pénzügyőrség munkatársának adta ki.
A rendőrség jelenlegi adatai szerint a férfi jogosítványát mutatta fel minden esetben, amelyet egy zöld irattartóban helyezett el.
A férfi elkérte " áldozatai " útlevelét, majd csomagjukban cigarettát, illetve szeszes italokat keresett, hogy azokat lefoglalhassa.
Az ál-pénzügyőr azonban nem járt sikerrel, hiszen senkinél sem talált jövedéki terméket, az igazi rendőrök azonban felfigyeltek ténykedésére.
A 25 éves jánkmajtisi férfi ellen üzletszerűen elkövetett csalás vétség kísérletének megalapozott gyanújával indított eljárást a Fehérgyarmati Rendőrkapitányság.
A fiatal még azzal sem volt tisztában, hogy a VPOP feladatait ez év január elsejétől az újonnan megalakult és az APEH-al összevont Nemzeti Adó- és Vámhivatal vette át.
Forrás: FH
2011-01-24 13:25:40
Martonosi János
Rekordmértékben olvadt tavaly Grönland jege
Rekordmértékben olvadt 2010-ben a grönlandi jégtakaró - mutatták ki kutatók.
A modellbecslések szerint a hatalmas jégtömegből tavaly mintegy 530 milliárd tonna olvadt el, ami közel kétszerese az 1958 és 2009, illetve az 1979 és 2009 közötti átlagnak (274, illetve 285 milliárd tonna), és meghaladja az eddigi 2007-es rekordot is.
Az Environmental Research Letters című online tudományos folyóiratban megjelent eredmények nem okoztak nagy meglepetést, hiszen a Meteorológiai Világszervezet (WMO) alig néhány nappal korábban jelentette be, hogy a tavalyi év - s egyúttal a véget érő évtized - a valaha mért legmelegebb volt globálisan.
Forrás: MTI
2011-01-24 13:28:24
Martonosi János
Öten haltak meg az elmúlt napokban az utakon
Öt ember halt meg közúti balesetben az elmúlt napokban.
Pénteken, szombaton és vasárnap 260 személyi sérüléses közlekedési baleset történt.
Négy balesetben öten haltak meg, 23-an súlyosan, 60-an pedig könnyebben sérültek meg.
Ezen kívül 173 anyagi káros baleset is történt.
Az Országos Rendőr-főkapitányság tájékoztatása szerint az elmúlt három napban 179 ittas vezető ellen indult eljárás, 148 körözöttet fogtak el a rendőrök, 243 bűnözőt tetten értek, 927-et pedig bűncselekmény gyanúja miatt állítottak elő.
Forrás: FH
2011-01-24 13:33:30
Antal Sándor
Óriási győzelem Orosházán
A kézilabda Országos Serdülő Bajnokság második helyén álló Orosháza otthonában szerepelt a HLKC, akik óriási meglepetést okozva bravúros győzelmet arattak.
Orosháza Gyopárosfürdő KSC HLKC 24-27 (13-10) Gólszerzők: Wöller 9, Tószegi 7, Vass 4, Olasz 3, Sajtos 3, Lévai 1 A mérkőzésre a tisztes helytállás reményében utazott el a gárda, hiszen a kiváló erőkből álló orosházi csapat a bajnoki tabella 2. helyén áll.
A lányok azonban az első perctől tudatosították, hogy nem a statiszta szerepét kívánják eljátszani, hatalmas akarattal és időnként látványos dolgokat bemutatva játszottak.
Az első félidőre azonban így is az orosházi csapat vonulhatott le 3 gólos előnnyel.
A második félidőre csapatunk még egy sebességi fokozattal feljebb tudott kapcsolni, és a bajnokság eddigi legjobb teljesítményét nyújtva megfordította a mérkőzést számolt be Áncsán István, a HLKC elnöke.
Izgalmas véghajrában, nagyszerű védekezésünknek és kapusaink kiváló teljesítményének köszönhetően megőriztük előnyünket és a forduló borítékolhatóan legnagyobb meglepetését okozva megszereztük a 2 pontot.
Megosztom!
|
2011-01-24 13:53:28
Martonosi János
Ajtóstól ment a házba
Volt barátnőjével akart beszélni, ezért betörte az Árpád utca egyik társasházának bejárati üvegét egy férfi vasárnapra virradó éjszaka Hódmezővásárhelyen.
A helyi körzeti megbízottak éppen akkor jártak arra, amikor a lakók ki akarták tessékelni az erősen illuminált férfit a lakásból.
Hatalmas csörömpölésre ébredtek a lakók vasárnap hajnalban Hódmezővásárhelyen, az Árpád utca egyik társasházi lakásában.
Amikor megnézték, hogy mi történt, azt látták, hogy egy fiatalember erősen ittas állapotban betörte a bejárati ajtó üvegét és vérzik.
Megpróbálták kitessékelni a házból, de ő nem szeretett volna elmenni addig, amíg nem beszél a volt barátnőjével.
Ekkor érkeztek oda a helyi körzeti megbízottak, akik megkérdezték, hogy mi történt.
Az egyenruhások intézkedés alá vonták a 19 éves helyi lakost, majd mentőt hívtak hozzá, akik kórházba is vitték a garázda fiatalt.
A Hódmezővásárhelyi Rendőrkapitányság büntetőeljárást kezdeményezett a fiatalember ellen.
Forrás: CSMRFK
2011-01-24 13:56:58
Martonosi János
Eltűnt a dél-alföldi feldolgozóipar 6 százaléka
Az elmúlt év nem hozott jelentős növekedést a feldolgozóiparban működő cégek számában a dél-alföldi régióban.
Bács-Kiskun, Békés és Csongrád megyében az alkalmazottak száma 4 százalékkal növekedett, bár az új cégek száma csökkent és a megszűnések száma nőtt az elmúlt évben.
Az elmúlt évben jelentősen nem változott a feldolgozóiparban tevékenykedő cégek száma Dél-Alföldön.
December végén 7643 céget tartott nyilván Bács- Kiskun, Békés és Csongrád megyében az Opten céginformációs szolgáltató adatbázisa, míg 2009-ben 7631 feldolgozóipari cég működött a régióban.
Bács- Kiskun megyében 3791 vállalkozás tevékenykedett, Békés megyében 1831, Csongrád pedig 2021 cég volt.
A régióban 2010-ben 26-tal kevesebb cég alakult, mint egy évvel korábban, tehát a cégalapítások száma 6 százalékkal csökkent.
Ezzel szemben a megszűnések száma 47-tel nőtt a térségben, így 12 százalékkal több cég szűnt meg 2010-ben, mint egy évvel korábban.
A törlések a régió teljes piacának közel 6 százalékát érintették.
Az országos helyzetet vizsgálva hasonló a feldolgozóipari cégek számának változása: csak 1 százalék körüli a vállalkozások számának növekedése.
Az újonnan alakult cégek száma viszont a régióban csökkent, míg országosan nem nagyon változott 2009 óta.
A cégtörlések tekintetében jobb a régió helyzete: országosan ugyanis 15 százalékkal nőtt a törölt cégek száma.
Az ágazatban 20 százalékkal több új felszámolási eljárást a régióban, mint 2009-ben.
Tavaly 288 feldolgozóiparban dolgozó cég felszámolását indították el, míg egy évvel korábban csak 240 eljárás indult.
A legtöbb cégett tavaly júliusban döntötték be.
A tulajdonosok által kezdeményezett végelszámolások száma csökkent az elmúlt egy évben: 6 százalékkal kevesebb eljárás szerepel a statisztikában.
A legtöbb végelszámolás áprilisban indult.
A végrehajtások száma szinte nem változott a térségben, 2010-ben csak eggyel kevesebb eljárás indult, mint egy évvel korábban.
Az ágazatban az országos tendenciával megegyezően nőtt az alkalmazottak száma, a bővülés mértéke tavaly 4 százalékos volt.
Átlagosan 90-97 ezren dolgoztak az ágazatban, decemberben 95 491 főt tartottak nyilván.
Forrás: gazdasag.hu
2011-01-24 14:01:21
Antal Sándor
Vereség a rossz támadás jutalma
Az A csoportos edzéseken pallérozódó Kecskeméti Főiskola fiataljaihoz látogatott a hétvégén az EnterNet Vásárhelyi Kosársuli NBI/B csoportos kosárlabdacsapata.
A kék-sárgák meglepetésre vereséget szenvedtek.
Az első negyedben lehengerlően kezdtek Utasiék, már néhány perc után 16-4 állt az eredményjelzőn, innen azonban nem volt megállás, a sok eladott labda és a rendkívül rossz dobóteljesítmény meghozta az eredményét.
A Vásárhely az első két negyed után már hat pontos hátrányban volt.
A harmadik periódus elején újra úgy tűnt, hogy újabb győzelmet zsebelhet be az EnterNet Kosársuli, ekkor elsősorban Kukla csillogott, és sikerült újra átvenni a vezetést is.
Ezután azonban újabb hullámvölgy következett.
Az ellenfél tehetséges fiatal játékosai, élükön a vásárhelyi Mészáros Mátéval és a 212 centiméter magas Szabó Tiborral, kihasználták a hibákat.
69-65-nél még így is lett volna lehetősége felzárkózni a vendégeknek, de Utasi Gábor két büntetőt is elhibázott.
Kecskeméti Főiskola - EnterNet Vásárhelyi KS 72-65 (19-20, 19-13, 17-19, 17-13) Kecskemét, 50 néző Kosársuli: Dani 7, UTASI 15/6, Mócsai 6, Vas 11, Babut 11/3, Csere: KUKLA 15/9, Szilágyi -, Böszörményi - Dr. Elek András:` Jól védekeztünk, de 36 százalékos dobóteljesítménnyel és 21 eladott labdával nem lehet mérkőzést nyerni.
Emellett az ellenfél játékosaira és a játékvezetőkre jó hatással volt az A csoportos kecskeméti csapat edzőjének, Sztojan Ivkovicsnak és az utánpótlás szakág vezetőjének, Goran Miljkovicsnak a jelenléte is...
`
2011-01-24 14:12:53
Martonosi János
Három körözöttet fogtak el a szegedi rendőrök szombaton
Három körözött személyt fogtak el a Szegedi Rendőrkapitányság körözési csoportjának munkatársai szombaton délután.
Először egy 38 éves férfit igazoltattak a rendőrség épülete előtt, akiről kiderült, hogy ellene a Csongrád Megyei Bíróság BV csoportja bocsátott ki elfogatóparancsot lopás miatt.
A rendőrök előállították, majd őrizetbe vették.
Sorsáról a körözést kibocsátó bíróság hétfőn dönt.
Nem sokkal később lakásáról állítottak elő egy 19 éves nőt, akit a Szegedi Rendőrkapitányság keresett lopás miatt.
Ugyancsak vagyon elleni bűncselekmények miatt volt érvényben két elfogatóparancs az ellen a 30 éves nő ellen, akit egy Olajbányász téri kocsmában fogtak el a körözési csoport munkatársai.
Forrás: CSMRFK
2011-01-24 14:17:21
Martonosi János
Csökken a benzin ára szerdától, a gázolajé nem változik
Szerdától három forinttal csökken a benzin ára a hazai töltőállomásokon, míg a gázolaj literenkénti ára nem változik.
Három forinttal csökken a benzin ára a hazai töltőállomásokon szerdától, míg a gázolaj ára nem változik, így visszaáll a két héttel ezelőtti állapot, hiszen egy hete éppen 3 forinttal nőtt a benzinár - tájékoztatott piaci forrásokra hivatkozva a holtankoljak.hu internetes portál.
A gázolajár a múlt héten 5 forinttal emelkedett.
Idén így eddig - az árnövekedések és -csökkenések összegeként, a szerdától érvényes árakon számolva - 3 forinttal emelkedett a benzinár, a gázolaj ára 8 forinttal nőtt.
Bár dollárban mind a benzin, mind pedig a gázolaj tőzsdei jegyzésára kis mértékben emelkedett, a forint árfolyama erősödő tendenciát mutatott az elmúlt héten, így forintban számítva mindkét üzemanyagfajta ára csökkent.
Az E85 (bioetanol) átlagos ára 286 forint, autógázt átlagosan 213 forintért tankolhatunk.
A legolcsóbb és a legdrágább töltőállomások között továbbra körülbelül 30 forintos árkülönbséget tapasztalhatunk majd.
A mostani csökkenéssel a benzin országos átlagára ismét 364 forint lesz, míg a dízel üzemanyagé 359 forint marad.
Forrás: webradio
2011-01-24 14:33:49
Martonosi János
Reggelente kemény fagy várható
Hétfőn napközben mindenütt csökkenni kezd a felhőzet, több órás napsütésre van kilátás.
Mérsékelt lesz a légmozgás, fagypont köré melegszik a levegő.
Kedden reggelre változóan felhős lesz az égbolt.
A gyenge vagy mérsékelt szélben többnyire -5 és -10° C közé süllyed a hőmérők higanyszála, a hóval borított helyeken lehet ennél hidegebb - írja az időkép.
Napközben többfelé - legkisebb eséllyel délen - számíthatunk újabb havazásra, észak-északkeleten pár cm-es friss hóra van kilátás (az esti órákra már délkeletre is kiterjed a csapadéksáv).
Az Alföldön és délkeleten átmenetileg megélénkülhet a szél, a csúcshőmérsékletek -3 és +2° C között alakulnak.
A jövő héten télies időre van kilátás, többnyire napos és felhős időszakok váltják majd egymást.
Elsősorban a hét első felében fordulhat elő szórványosan hószállingózás, kisebb havazás.
Forrás: időkép
2011-01-24 14:35:12
Martonosi János
Kamatot emelt a monetáris tanács
2011-01-24 14:40:36
Martonosi János
Rehabilitációs rendszert terveznek a hajléktalanoknak
Az ombudsmani hivatal szerint a jogszabályok szigorítása és az ellátórendszereknek szánt összegek csökkentése sérti a hajléktalanok emberi méltóságát.
Több civil szervezet dolgozik a rászorulók megsegítését célzó modellen.
Tarlós István főpolgármester még novemberben jelentette be, december 15-ig rendet tesz a fővárosi aluljárókban.
Ennek értelmében a frekventált helyeken tilos a hajléktalanoknak aludniuk.
Szabó Máté egy vasárnapi közleményében viszont arra figyelmeztet, mindez nem szünteti meg a hajléktalanságot, ezért fontos lenne az okokat feltárni, és orvosolni.
Borza Beáta az ombudsmani hivatal főosztályvezetője a Krónikának elmondta, a jogszabályok szigorítása és az ellátórendszereknek szánt összegek csökkentése sérti a hajléktalanok emberi méltóságát.
Arról is szólt: több civil szervezet dolgozik egy olyan modellen, amely megoldhatná ezt a problémát.
` Bérlakás rendszert és egy rehabilitációs kivezető rendszert próbálunk felépíteni, hogy egy helyütt legyen minden, hogy a rászorulót segíteni lehessen, hogy tudjuk figyelni, munkahelyen tartani, a bérét megfelelően beosztani, és kicsit egyenesebbre szabni az életét.
Nyilván addig kell segíteni, ameddig szükség van rá.
` Mindehhez természetesen pénz kell.
Sok múlik tehát azon, hogy a főváros mennyit fordít erre a költségvetésében.
Varga Péter, a Hajléktalanokért Közalapítvány igazgatója emlékeztetett arra, hogy a főpolgármester a legutóbbi közgyűlésen elmondta, néhány kérdésben hajlandók újratárgyalni a költségvetési koncepciót, és ezek között volt a hajléktalan-ellátással kapcsolatos források kérdése is.
Varga Péter arról szólt, a civil szervezetek attól tartanak, hogy ha forrást vonnak el tőlük, az a férőhelyek számát csökkentené.
De hogy konkrétan mi lesz az intézkedések következménye, az csak a következő télen lesz érezhető.
Forrás: MR
2011-01-24 15:16:38
promenad.hu
Már állnak a forgatókönyvek Andy Vajna asztalán
2011-01-24 15:40:03
Kodácz Csengele
Gazdák fóruma a belvízhelyzetről
Rekord mennyiségű csapadék hullott az elmúlt hónapokban, és ez nem kedvez a belvízhelyzetnek.
A fő probléma az, hogy az intenzív csapadéktevékenységek hatására a talajvízszint is megemelkedett mondta dr. Kozák Péter az ATIKÖVIZIG igazgatója, a Hódmezővásárhelyi Gazdakör által rendezett fórumon.
Az elmúlt 100 évben nem mértek 1000 milliméter feletti lehullott csapadékmennyiséget, 2010. novemberében és decemberében azonban volt olyan eső is, amely 2000 milliméter csapadékot eredményezett.
Ez a mennyiség megtette hatását, és a belvíz mellett a talajvíz is megemelkedett.
Hiába működik az igazgatóság fenntartása alatt lévő mintegy 30 szivattyútelep a nap 24 órájában, a belvízhelyzet tartós és megnyugtató javulására, csak a talajvízszint ismételt csökkenése esetén lehet számítani.
A megnövekedett talajvízszínt által keletkezett rendkívüli helyzet hatására rendkívüli intézkedésekre van szükség.
Ennek megfelelően növelték a szivattyútelepek kapacitását, provizóriumokat telepítettek és a lefolyásgátló akadályok folyamatos eltávolítását végzik mondta dr. Kozák Péter, az ATIKÖVIZIG igazgatója.
A gazdák is segíthetnek - fontos, hogy a belvíz a táblákról a befogadó csatornákba eljusson.
Ehhez a táblákon a még meglévő csatornákat fel kell újítani és karban kell tartani.
Az igazgatóság területén jelenleg 83 ezer hektárt súlyt a belvíz.
Azonban azok a területek is károsultak, ahol nem tapasztalható felszíni elöntés, viszont a talaj teljesen telített.
Dr. Kozák Péter úgy véli, ez még 40 ezer hektárt jelenthet.
A mezőgazdaság számára ugyanakkora problémát okoz a talajvíz, mint a belvíz, így nagy valószínűséggel a tavaszi munkálatokat is csak késve, vagy egyáltalán nem tudják elkezdeni.
A legfontosabb most a belterületek és a lakott területek belvízmentesítése, utána van csak lehetőség az elöntött mezőgazdasági területek állapotának javítására.
Az ATIKÖVIZIG saját gépállománnyal nem rendelkezik, így helyi vállalkozók által felajánlott gépek segítségével végzik a csatornák karbantartását, tisztítását.
Az igazgató elmondta, a belvízi védekezésben a közmunkások segítségével is élnek.
A Gazdasági Egyesület által rendezett fórumon elhangzott kérdés a csatornafal fairtásával kapcsolatban.
A felvetett kérdésre a jelenlévő Versegi László, az ATIKÖVIZIG szakaszmérnöke válaszában elmondta, a természetes növénytakaróhoz csak a legszükségesebb esetekben nyúlnak, akkor ha a csatornákat tisztító gépnek helyre van szüksége.
Egyéb esetben nem bántják azt.
Ameddig a párolgás nem indul meg érdemben, addig nem oldódik meg a belvízhelyzet erre leghamarabb tavasszal, illetve a kora nyári időszakban lesz lehetőség.
Kodácz Csengele
2011-01-24 15:41:37
Kokovai Péter
Patthelyzet alakult ki a mindszenti beteg ügyében?
Dr. Kallai Árpád, az Erzsébet kórház főigazgatója szerint korábban is számos érdekes fordulat volt a mindszenti beteg ügy néven elhíresült eset kapcsán, és most újabb furcsaságként említette sajtótájékoztatón, hogy a megyei napilapban az jelent meg, hogy január 27-én ítélet várható.
A főigazgató megemlítette, hogy 2007-ben az eset kivizsgálására kiérkezett szakértők még be sem fejezték munkájukat a kórházban, Kovácsy Zsombor, az Egészségbiztosítási Felügyelet főigazgatója és Falus Ferenc országos tiszti főorvos sajtótájékoztató keretében jelentették be, hogy az ügy kapcsán sem az egészségügyi reform, sem a mindszenti háziorvos, sem a szentesi kórház, sem a beteget Szentes helyett Hódmezővásárhelyre szállító mentőszolgálat felelőssége nem merült fel, ezzel szemben a vásárhelyi kórház esetében úgy látják, hogy nem minden az elvártak szerint történt.
Dr. Kallai Árpád újabb furcsaságként számolt be arról, hogy a megyei napilapban az jelent meg, hogy a január 27-i tárgyaláson ítélet várható.
` Ha nem a bíróságon születik az ítélet, akkor hol?
` tette fel a kérdést a főigazgató, aki hangsúlyozta, hogy az intézmény eddig is kiállt és ezután is kiáll dr. Szökő-Császár Ildikó mellett, aki elismert kollégaként áll a vádlottak padján.
Az ügyben a vásárhelyi kórház orvosát képviselő dr. Kriveczky György ügyvéd hozzátette, a megyei bíróság előírta, hogy a szakértői vélemények közötti ellentmondást fel kell oldani, márpedig a megismételt eljárásban a tavaly novemberi kétnapos tárgyaláson 2 orvosszakértő foglalt amellett állást, hogy a doktornő elmarasztalható a beteghalál ügyében, 2 szakértő szerint viszont nem.
A védelem kérte egy ötödik, pártatlan szakértő bevonását, eddig eredménytelenül.
A véleményével dr. Szökő-Császár Ildikó ártatlanságát alátámasztó dr. Balogh István szakértőként való beidézése feloldhatná az ellentmondást, ennek hiányában viszont a 2008 óta elhúzódó perben nem hozható megalapozott döntés január 27-én szögezte le az ügyvéd.
Kokovai Péter
2011-01-24 15:52:03
Kokovai Péter
Életveszélyes testi sértés a kocsma előtti verekedésben
Életveszélyt okozó testi sértés bűntettében indult eljárás ismeretlen tettes ellen a Bács-Kiskun Megyei Rendőr-főkapitányság Bűnügyi Osztályán.
A nyomozás elrendelésére azért került sor, mert a kiskunhalasi kórház ügyeletes orvosa bejelentette vasárnap a rendőrségen, hogy egy 26 éves férfit szállítottak hozzájuk, akinek feltehetően egy verekedésből származó többszörös arccsonttörése és koponyaalapi vérzése keletkezett, amely nyolc napon túli, súlyos, életveszélyes sérülésnek minősül értesült az Objektív Hírügynökség a megyei rendőr-főkapitányság sajtószolgálatától.
Megállapították, hogy a sérült férfi egy kiskunhalasi sörözőben került szóváltásba, majd az asztaltársaságából valaki a söröző előtt összeverekedett vele.
A bántalmazó elhagyta a helyszínt.
A helyszíni adatgyűjtés eredményeként a rendőrök azonosították azt a személyt, aki előbb szóváltásba, majd a kocsma előtt verekedésbe keveredett a sértettel.
A bűncselekménnyel egy 22 éves kiskunhalasi férfi gyanúsítható, akit lakásáról állítottak elő a nyomozók.
A gyanúsított férfi részletes, beismerő vallomást tett, majd őrizetbe került.
A nyomozóhatóság előzetes letartóztatás előterjesztésével élt.
Forrás: Objektív Hírügynökség
2011-01-24 16:01:01
Kokovai Péter
Kübekházi háziorvos halt meg Thaiföldön
A Csongrád megyei Kübekháza háziorvosa, Kátai Tibor vesztette életét Thaiföldön.
A magyar orvos holttestére vasárnap reggel találtak rá a Kamala Beach Resort szálloda medencéjében - értesült a HavariaPress.
A rendőrségi nyomozás eddigi adatai szerint a 42 éves Kátai Tibor előző nap érkezett egy harminc fős orvos csoporttal a szállodába, és annak ellenére, hogy a személyzet mondta nekik, zárva van az uszoda, páran mégis úgy döntöttek, hogy megmártóznak a medencében.
Társai a sötétben valószínűleg nem vették észre, hogy valami baj történt a 42 éves orvossal, így holttestét csak másnap találták meg a medencében.
A holttest egyelőre a Vachira Phuket kórházban van, ahol előzetes boncolást végeztek rajta, de nemzetközi előírásoknak megfelelő boncolást csak Bangkokban lehet elvégezni, a kérvényező költségeire.
A halál körülményei egyelőre ismeretlenek.
Forrás: HavariaPress
2011-01-24 16:25:05
Olasz Monika
Közműtartozások: kevesebb türelem - az érdekünkben
Az érintett fogyasztók érdekében tett javaslatot a Nemzeti Fejlesztési Minisztérium (NFM) a lejárt tartozások miatt az energiaellátásból való kikapcsolás türelmi idejének hatvan napra csökkentésére.
Az NFM a közlemény szerint a szolgáltatói tárgyalások és a szociális területen dolgozó szervezetek visszajelzése alapján döntött úgy, hogy a gyakorlati végrehajtás tapasztalatait figyelembe véve javaslatot tesz a földgázellátásról szóló törvény és a villamos energiáról szóló törvény lakossági felhasználók energiaellátásból történő kikapcsolására vonatkozó rendelkezéseinek módosítására.
A módosítási javaslatok értelmében - azok országgyűlés jóváhagyása után - a lakossági felhasználók lejárt tartozás miatti kikapcsolásának türelmi ideje a jelenleg hatályos kilencven napról - a korábbi közüzemi rendszerben is alkalmazott - hatvan napra csökken - írja a tárca.
A gyakorlati tapasztalatok az NFM szerint azt mutatják, hogy a hatályos előírások miatt olyan mértékben nőtt az egyes lakossági fogyasztók egyösszegű tartozásának mértéke, hogy azt már a szociálisan rászorulók megsegítésére specializálódott szervezetek közreműködésével sem lehetett kezelni, kiegyenlíteni.
A módosítások legfontosabb célja a tartozás felhalmozásának a megakadályozása.
A szociális ellátórendszerben dolgozó szervezetek visszajelzései szerint a jelenlegi kilencven napos kizárási moratórium túlságosan hosszú.
Tapasztalataik szerint azonban, ha időben megtörténik a kapcsolatfelvétel a fizetési nehézségekkel küszködő fogyasztók és a szociális ellátórendszer képviselői, vagy a karitatív szervezetek között, megvan az esélye annak, hogy a kisebb adósságot a háztartás rendelkezésére álló pénzügyi erőforrások jobb beosztásával, és az ahhoz való esetleges hozzásegítéssel fel lehessen dolgozni.
A minisztérium a védendő fogyasztókra vonatkozó rendelkezések módosítására is javaslatot tett: kizárólag azon fogyatékkal élő fogyasztók élveznek majd a kikapcsolással szemben teljes védelmet, akiknek élete vagy egészsége közvetlenül és igazoltan függ a villamosenergia-ellátás biztosításától.
A földgázellátásban ilyen jellemzőkkel bíró fogyasztói kör nincs.
A szociálisan rászoruló fogyasztók védelme a kormány elképzelései szerint a jövőben az előre fizető mérők biztosítása útján, és az átalakított lakásfenntartási támogatási rendszer működtetése révén fog megvalósulni - közölte a tárca.
Forrás: MTI
2011-01-24 16:31:06
Olasz Monika
Mobiljaink lesznek idén a hackerek elsődleges célpontjai
Az online bűnözők számára már nem a számítógépek jelentik az elsődleges célpontot, hanem az okostelefonok és a táblagépek.
A Networkworld értesülései szerint az internetes csalók számára azért nem túl vonzó célpont már a sima személyi számítógép, mert az évek során rendkívül fejlett védelmi szoftvereket fejlesztettek ki erre a platformra, és a biztonsági réseket is egyre hatékonyabban foltozzák be a különböző szoftvercégek szakemberei.
Emiatt az online bűnözők könnyebb célpontok után néztek: mobileszközök, illetve harmadik fél által fejlesztett alkalmazások.
Az elmúlt években jelentősen megnőtt az okostelefonok és a hozzájuk kínált szoftverek száma, nem csoda, ha egyre több csaló választja ezt az utat a gyanútlan felhasználók behálózására.
Az Infonetics telekommunikációval foglalkozó elemző és kutatócég szerint a mobil biztonsági szoftverek piaca 2014-ig évente 50 százalékkal fog nőni, három év múlva ez 1,6 milliárd dolláros` tortát` jelent majd.
A Cisco biztonsági jelentése szerint a tavalyi év az első volt az internet történetében, hogy a kéretlen reklámlevelek mennyisége csökkent.
Ezt jelentős méretű zombigép-hálózatok kiiktatásával, az elkövetők agresszívabb üldözésével, illetve az internetszolgáltatók által üzembe helyezett szűrők működésével magyarázzák.
Ettől függetlenül a fejlett országokban ahol a szélessávú internet elterjedtebb mint Franciaország, Németország és Nagy-Britannia, a spam mennyisége növekedett.
A kutatás szerint például a szigetországban 2009-2010 között a kéretlen levelek mennyisége csaknem a duplájára nőtt, miközben a korábban erősen érintett Brazíliában, Kínában és Törökországban jelentős csökkenést regisztráltak (utóbbi országban például 87 százalékkal csökkent a spamek száma).
Az idei év trendje az IT-biztonsági szakemberek szerint az illegális forrásból származó pénzek online tisztára mosása lesz: a bűnözők hétköznapi emberek adataival (az ő tudtukkal, vagy anélkül) visszaélve bankszámlákat nyitnak majd az internetes csalásokból származó bevételeik tisztára mosására.
A gyanútlan internetezőket jól fizető, otthonról végezhető munkákkal próbálják behálózni.
A Cisco szerint az ilyen bűncselekmények rendkívül kifinomulttá válhatnak 2011-ben, annak ellenére, hogy viszonylag magas a lebukás kockázata.
A tavalyi év során az Egyesült Államokban és Nagy-Britanniában több tucat embert tartóztattak le és azzal vádolták őket, hogy egy kiterjedt nemzetközi bűnbanda tagjai, akik egy Zeus nevű programmal loptak pénzt különböző bankszámlákról.
A jelentés arra is figyelmeztet, hogy az idei évben elszaporodhatnak az efféle, személyes adatainkra vadászó trójai programok, illetve a webes biztonsági réseket kihasználó rosszindulatú alkalmazások.
A Cisco szakértői arra is figyelmeztetnek, hogy a Zeusnak már készül a mobilkészülékeket támadó verziója is.
Forrás: hvg.hu
2011-01-24 16:50:38
promenad.hu
Szigorítja a dioxin ellenőrzését az EU
Új, konkrét intézkedéseket javasol az Európai Bizottság az élelmiszerek szennyezettségének ellenőrzése érdekében a németországi dioxinügyet követően - jelentette be a testület fogyasztóvédelmi és egészségügyi felelőse hétfőn Brüsszelben.
A biztos olyan intézkedéseket javasolt, amelyek garanciát jelentenek arra, hogy ilyen és hasonló botrányok a jövőben ne forduljanak elő - közölte Fazekas Sándor vidékfejlesztési miniszter.
Magyarország felülvizsgálja a múlt héten ez ügyben bejelentett intézkedéseit, és az esetlegesen EU-jogba ütköző elemeit módosítja vagy visszavonja - mondta el a vidékfejlesztési tárca vezetője az uniós mezőgazdasági miniszterek találkozójának szünetében.
Az Európai Bizottság fogyasztóvédelmi és egészségügyi felelőse leszögezte: az unió számára fontos, hogy egészséges élelmiszerek kerüljenek a fogyasztók asztalára, továbbá az EU megőrizze a világ leginkább minőségi élelmiszertermelőjének szerepét.
A magyar tárca a múlt héten jelentette be, hogy a dioxin-botrány miatt a közvetlenül vagy közvetetten Németországból származó friss és fagyasztott sertéshús, sertés húskészítmények, valamint élő sertés felhasználásának és forgalmazásának átmeneti korlátozását rendelte el február 28-ig, továbbá teljes körű, országos, szigorított ellenőrzést vezetett be.
Az eddigi laboratóriumi vizsgálatok szerint mindazonáltal Magyarországra nem került sem dioxinnal szennyezett tojás, sem dioxinnal szennyezett hús, illetve húskészítmény.
Fazekas Sándor most hangoztatta: ez már a harmadik ilyen botrány az unióban néhány éven belül.
" Nagyon fontos, hogy ne csak szavakban, hanem tettekben is védjük az embereket " - szögezte le.
Azt is hangsúlyozta: a felelősök ellen a törvény teljes szigorával kell eljárni.
Valamennyi jogalkotónak és jogalkalmazónak alaposan szét kell néznie, hogy minél zártabb, erősebb keretrendszer álljon rendelkezésre - tette hozzá.
Dalli közölte, hogy a bizottság elégedett azzal a fellépéssel, amelyet Németország tett a dioxinszennyezés ellen.
Hozzátette azonban: uniós szinten is lehetséges tovább javítani a már jelenleg is szilárd európai élelmiszerbiztonsági rendszert, jóllehet a német eset azt is bizonyította, hogy a rendszer megbízhatóan működik.
A szennyezés nyomon követhetősége is garantált volt.
Bejelentette: összesen négy intézkedést terjeszt elő a bizottság, nevezetesen a termeléssel és értékesítéssel kapcsolatos kockázatok bejelentésének kötelezettségét, a termelési láncok szétválasztását, a dioxinszint gyakoribb és célzottabb ellenőrzését, valamint a magánlaboratóriumok eredményeinek kötelező bejelentését. forrás és teljes cikk: MTI
2011-01-24 17:02:46
Olasz Monika
Bilincs kattant a fatolvajok kezén
Három falopási ügyben is rekordidő alatt találták meg a tolvajokat a hétvégén a kerekegyházi és a lajosmizsei rendőrök.
A kerekegyházi temető melletti területen vágta ki a fákat szombaton az ismeretlen tettes.
A bűncselekmény felfedezését követően a kerekegyházi rendőrök megtalálták a tetteseket, akik a kihallgatásuk során elismerték a lopást.
A kitermelt fa azonban egyelőre még nem került elő, felkutatása már folyamatban van - adott tájékoztatást Mihályné Bornemisza Eleonóra, a Bács-Kiskun Megyei Rendőr-főkapitányság szóvivője.
Forrás: baon.hu
2011-01-24 17:07:40
Nagy Ágnes
Teljes útzár a 45-ösön!
Baleset történt a 45-ös számú főúton, ahol feltehetőleg egy előzést követően kisteherautó és egy személygépkocsi ütközött.
A balesetnek hat sérültje van, ebből kettő életveszélyes, három súlyos és egy könnyű - tudtuk meg a Csongrád Megyei Rendőr-főkapitányság sajtószolgálatától.
A helyszínelés ideje alatt teljes útzár van érvényben a 45-ös számú főúton.
2011-01-24 17:17:33
Olasz Monika
Több mint harminc halálos áldozat a moszkvai repülőtéri robbanásban
Robbanás történt a moszkvai Domogyedovo repülőtér nemzetközi érkezési termináljának csomagkiadó részlegében hétfőn a késő délutáni órákban, az egészségügyi minisztérium közlése szerint a halottak száma 31, több mint 130 ember megsérült, közülük 20 állapota súlyos, életveszélyes.
Az ügyészség terrorcselekmény ügyében indított nyomozást.
A terrorakciót egyes rendvédelmi források szerint öngyilkos merénylő követte el, a pokolgép robbanóereje 5-7 kilogramm trotilnak felelt meg.
A robbanás moszkvai idő szerint fél öt tájban (közép-európai idő szerint fél három körül) történt.
A repülőtéri kijelző szerint 13 órától a robbanás időpontjáig egyebek között Kairóból, Tokióból, Düsseldorfból, Londonból érkeztek gépek.
A repülőtéren tartózkodik 56 mentőautó és reanimációs kocsi, valamint a rendkívüli helyzetek minisztériumának két mentőosztaga.
A helyszínre sietett a legfőbb ügyész helyettese és a moszkvai közlekedési ügyész, a történtekről tájékoztatták Vlagyimir Putyin miniszterelnököt.
Dmitrij Medvegyev elnök ugyancsak terrorcselekménynek minősítette a történteket azon az értekezleten, amelyet a legfőbb ügyész, a nyomozati bizottság vezetője és a közlekedési miniszter bevonásával tartott.
Medvegyev úgy vélte, a robbanás arról tanúskodik, hogy nem minden biztonsági előírást tartanak be megfelelően, és elrendelte, hogy különleges intézkedéseket léptessenek életbe minden repülőtéren és közlekedési csomóponton.
Domogyedovón, valamint a rendkívüli helyzetek minisztériumában számos forróvonalat nyitottak, amelyen érdeklődni lehet a hozzátartozók iránt, s külön vonalakon pszichológusok állnak a rászorulók rendelkezésére.
Számos pszichológus tartózkodik a repülőtéren.
A robbanás miatt a repülőtér rövid ideig nem fogadott nemzetközi járatokat, később azonban újra fogadott és indított gépeket.
Az átirányított repülőgépek a két másik nagy moszkvai repülőtéren, Seremetyevón és Vnukovón szálltak le, mindkettőn megerősítették a biztonsági intézkedéseket.
A budapesti járatok, amelyek egy időben Domogyedovóra, Moszkva legkorszerűbb repülőterére érkeztek, már több hónapja újra Seremetyevón szállnak le.
Későbbi hírek szerint a repülőtéren kikapcsolták a világítást és zavarják a mobiltelefonok működését.
A repülőtér honlapjai az interneten nem érhetők el, nyilván a nagy érdeklődés miatt.
A domogyedovói repülőteret korszerűsítő és üzemeltető Eastline Group honlapjára felkerült hír szerint a korábbi közlésekkel ellentétben a robbanás nem a csomagkiadóban történt, hanem abban a központi csarnokban, ahol az érkezőkre várnak az emberek, ahová bárki szabadon bemehet, s ahol mindig nagy a tömeg.
Domogyedovó Európa 20 legnagyobb repülőterének egyike, Moszkva legnagyobb repülőtere.
A főváros repülőforgalmának közel felét ez a repülőtér bonyolítja le, tavaly 22 millió utast indítottak és fogadtak.
Moszkvában a rendőrség megerősített létszámmal ellenőrzi a metróállomásokat és az egyéb helyeket, ahol sok ember fordul meg.
Forrás: MTI
2011-01-24 17:56:28
Antal Sándor
Sima győzelmek voltak
Mindhárom ellenfelét legyőzve, magabiztosan jutott az országos bajnokság 3. fordulójába az Enternet Vásárhelyi Kosársuli junior csapata akiknek, ha jól sikerül a következő kör, akkor akár még az első nyolc közé is beverekedhetik magukat.
A hétvégi sikerről a gárda edzőjével Szabó Attilával beszélgettünk.
Hangbejátszással!
Részben a hazai pálya előnyének és részben a teljesítménynek köszönhető, hogy sikerült megnyerni a csoportunkat és így kedvező pozícióban várhatjuk a folytatást kezdte beszélgetésünket a tréner, aki hozzátette: természetesen elégedett vagyok, ezt vártam, ez volt a célkitűzés.
Minden meccsünket több mint 20 pontos különbséggel nyertük meg, így sima győzelemnek mondhatjuk az elmúlt hétvégi sikert.
Nagy örömömre szolgált, hogy mindenki odatette magát és csapatként működött a gárda.
A három meccs után talán, akit ki lehetne emelni az Nagy Tamás, Czuprák Martin és Dobos Viktor.
Ők mindhárman pontban és irányításban is hozzájárultak a győzelmekhez.
A folytatás még kérdéses, ugyanis nem tudjuk, hogy kik ellen játszunk majd, de ez a napokban kiderül.
Jelenleg a 9-24 helyen vagyunk, de ha a következő csoportkört is az első helyen zárjuk, akkor talán még a nyolc közé is bekerülhetünk zárta mondandóját az edző.
2011-01-24 18:06:42
Kokovai Péter
Honosítását kérte Tőkés László
Honosítását kérte Tőkés László Debrecenben.
Az Európai Parlament alelnöke, az Erdélyi Magyar Nemzeti Tanács elnöke és három gyermeke a debreceni polgármesteri hivatal okmányirodájában adta le a magyar állampolgárság igényléséhez szükséges dokumentumokat.
A volt Királyhágó-melléki református püspök örömét fejezte ki, hogy Kósa Lajos, a Fidesz alelnöke, Debrecen polgármestere híve a szavazati jog megadásának is, ami - mint fogalmazott megfelel a nemzetközi jognak is.
Forrás: MTI
2011-01-24 18:14:36
Szöllősi Sándor
Súlyos baleset a 45-ösön
Frontálisan ütközött két gépkocsi Hódmezővásárhelytől mintegy 7 km-re Szentes felé a 45-ös úton.
Egy VW Passat haladt Szentes felé, amikor egy Nissan kisteherautó megpróbált egy kaniont megelőzni, de ez nem sikerült és a szemben jövő VW-nek ütközött.
Az ütközés következtében a kisteherautó az útmenti árokba borult, a személygépkocsi megperdült az úton.
A baleset során az elsődleges jelzés szerint 2 súlyos, 4 könnyebb sérülés történt.
A helyszínre érkező mentők az egyik súlyos sérült életéért hiába küzdöttek közel 1 órán át, a kisteherautóban utazó 34 éves férfi a helyszínen elhunyt.
Az esethez több mentő-, tűzoltó- és rendőrautó érkezett.
A sérültek mentésének, a helyszínelés, illetve a műszaki mentés idejére a teljes utat lezárták.
A baleset körülményeit a rendőrség vizsgálja.
2011-01-24 18:18:37
Kokovai Péter
Bírság és eltiltás az elsózott só miatt
A Magyar Közút Nonprofit Zrt.-t, mint ajánlatkérőt 5 millió forintra bírságolta a Közbeszerzési Döntőbizottság (KDB) egy útszóró só tender miatt, az egyik ajánlattevőt pedig egy évre eltiltotta a közbeszerzési eljárásokban való részvételtől, mert hamisan nyilatkozott.
A határozat a Közbeszerzések Tanácsa honlapján jelent meg.
Tavaly szeptemberben indított nyílt közbeszerzést a Magyar Közút Nonprofit Zrt.
41.190 tonna, plusz 35 százaléknyi útszóró só szállítására.
Az anyagot az ország hét régiójába kellett leszállítani, minden régióra külön ajánlatot kellett tenni.
A felhívásra 6 ajánlat érkezett.
Ebből négy valamennyi régióra, egy csak hatra, egy pedig két régióra szólt.
Az ajánlatkérő egy ajánlattevőt egészében kizárt - érvénytelenség miatt - az eljárásból, majd a maradék öt cégre elektronikus árlejtést alkalmazott, és ennek eredményeként meghatározta az egyes régiók nyerteseit.
Közben három cég előzetes vitarendezést kezdeményezett, majd közülük egy a KDB-hez fordult, mert szerintük a World-Transit Kft. érvénytelen ajánlatot adott be.
Erre az ajánlatkérő újra értékelte az ajánlatokat, amelyben már nem vette figyelembe a vitatott ajánlatot, de az árlejtést nem ismételte meg.
Az ajánlatkérő bár a KDB előtti eljárás elindult, megkötötte a szerződést a nyertesekkel.
Az eljárás megállapította, hogy a World-Transit Kft. hamis nyilatkozatot tett, amikor a megkövetelt 400 tonna kapacitású szállító- járműparkról és a rakodó eszközökről azt állította, hogy azok a saját tulajdona.
Valójában csak egy rakodógép volt az övé, a többit szerződés alapján akarta használni.
A KDB megállapította azt is, hogy az elektronikus árlejtésben így nem vehetett volna részt a később kizárt cég, és bár a testület nem volt biztos abban, hogy más eredmény született volna a korábbi kizárással, a jogsértést nem vitatta.
A KDB az ajánlatkérőnek leginkább azt rótta fel, hogy akkor kötött szerződést, amikor elindult a jogorvoslat, holott ezt törvény tiltja.
Ezért 5 millió forint bírságot kapott, ez az összeg a KDB gyakorlatában közepesnek számít.
A hamis nyilatkozatért pedig a World-Transit Kft.-t egy évre eltiltotta a közbeszerzési eljárásokban való részvételtől a KDB.
Forrás: MTI
2011-01-24 19:46:50
Kutasi Roland
Robbanás történt hétfőn délután a moszkvai Domogyedovo repülőtér nemzetközi érkezési termináljának fogadó csarnokában, ahol az érkező utasokat várják.
A repülőtér szóvivője szerint a halottak száma 35, mintegy 150 ember megsérült, közülük 20 állapota súlyos, életveszélyes.
Az ügyészség terrorcselekmény gyanújával indított nyomozást.
2011-01-24 21:23:07
Kutasi Roland
- Nem tudnak pihenni a hétvégi éjszakákon a vásárhelyi Belváros lakói a két szórakozóhely, a Penna és a Jocker zajától - panaszolta el az Andrássy út 2-4. közös képviselője Almási István alpolgármesternek, a városrész önkormányzati képviselőjének hétfő esti fórumán.
A rendezvényen elhangzott: a tervek szerint a Városház utcát egyirányúan összekötik az Ady Endre utca torkolatánál épülő körforgalommal.
Mint elmondta, többször is kihívták már a rendőrséget, akik megmérték a hajnalig nyitva tartó helyek zaját, és információik szerint erről értesítették az önkormányzatot is.
Dr. Makó András, a lakosságszolgálati iroda vezetője elmondta: a West Balkán kapcsán a figyelem középpontjába került jogszabály-módosítás óta nehezebben járhatnak el a szórakozóhelyekkel szemben, de javasolta, hogy a lakók aláírásával juttassanak el beadványt a városházára, hogy a közeljövőben várható új, szigorúbb jogszabály megjelenésekor hatékonyan képviselhessék a lakók érdekeit.
Zajt okoz a hétvégi éjszakában a portékáját a Kossuth téren kínáló hotdog árus, illetve az őt felkereső éjjeli kuncsaftkör is, azonban ez már nem sokáig lesz így - árulta el dr. Makó András.
A február 7-i rendek közgyűlés egyik anyaga az a helyi rendeletmódosítás, amely 22 óra után kizárólag rendezvényekhez kötve engedélyezi az utcai árusítás bármely formáját.
Belvárosi fejlesztések Almási István a Belvárost érintő változások között szólt a Tornyai Múzeum és a Petőfi Művelődési Központ megindult bővítéséről, az Alföldi Galéria tetőszerkezetének cseréjéről, és arról, hogy elékezdődött az egykori SZTK felújítása is, ahol a Budapesti Kommunikációs Főiskola indítja képzéseit.
Egy egyelőre nem írtak ki pályázatot a kerékpárutak felújítására, amelyre igen nagy szükség lenne, de igyekeznek az Új Széchenyi tervben erre is forrást találni.
Kukák, kerékpárok és a hó Szappanos Lászlóné, a kaszap utca 15. közös képviselője írásban kérte a házak közötti utak kátyúzását, és hogy jelöljenek ki olyan helyet, ahová a házhoz érkező mentő bármikor leparkolhat.
Sokan hagyján autóikat a kukák előtt, így nem egyszerű a konténerek megközelítése, míg Mihály Jenő a Bethlen előtt a kerékpárút egyenetlensége miatti veszélyes helyzetekre irányította a figyelmet.
Göbölyös Mária, a közös képviselő a bokrok nyesését kérte, továbbá elmondta, hogy az Emlékpontnál a járdán is gyakran tekernek a kerékpárosok, holott a kerékpárút a túloldalon fut.
A közös képviselő arról is szólt, hogy ezen a télen sok helyen a járdán megmaradt a hó.
Almási István válaszában leszögezte: a járdák takarítása a házakban lakók, illetve ha üzlet előtt fut a gyalogút, akkor a boltot működtető feladata a hó eltakarítása.
Kitért arra is, hogy ezen a télen már tilos a konyhasó használata, az ezt helyettesítő szer viszont tízszer annyiba kerül.
A renbdőrség jelen lévő Körzeti megbízottját, Vank Istvánt arra kérte az alpolgármester, hogy gyakrabban ellenőrizzék az Andrássy út járdáin haladó kerékpárosokat, míg a házak közötti utak javítását tavaszra ígérte.
A bokrok metszését meg fogják oldani a rövidesen induló közmunkaprogramban nyolc és négyórás munkához jutó munkások - jelentette ki Almási István.
Dr. Sajtos László saját esetét ismertette: apróbb szemészeti balesettel a szegedi klinikára került egy szombati napon, ahol csak hosszas várakozás után látták el.
Almási István hozzátette: rövidesen megkezdődik a vásárhelyi kórházban a sürgősségi osztály kialakítása, így nem kell ezekkel a problémákkal Szegedre utazni a betegeknek.
Csak rövid ideig lehet hűvösebb a lakásokban Miért írta ki a szolgáltató, hogy január 26-án nem lesz fűtés az Andrássy utca egy részén - tudakolták a polgárok.
Válaszában Varga Ferenc, a HVSZ ZRt. távfűtési részlegvezetője elmondta: a gázszolgáltató ezen a napon nagyjavítást végez, és néhány órán át nem fog számukra gázt biztosítani.
Amennyiben nem lesz hideg, akkor a termál energia is elég hőt szolgáltat, így a lakók nem éreznek változást a távfűtésben.
Azonban ha hideg lesz az idő, úgy délelőtt 11 órától néhány órán át nem tudnak` ráfűteni`, így előfordulhat, hogy ez idő alatt hűvösebb lesz a lakásokban - tette hozzá Varga ferenc.
Arnay Megosztom!
|
2011-01-24 21:58:38
Kutasi Roland
Átadták a Csongrád Megye Közművelődéséért Díjat
A Móra Ferenc Múzeumban adták át a Csongrád Megye Közművelődéséért Díjat idén két kiváló szakembernek, Prof. Dr. Olasz Sándornak, a Tiszatáj irodalmi folyóirat főszerkesztőjének és Molnár Csabának, a Rendezvényház Nonprofit Kft. ügyvezető igazgatójának.
A Himnusz-pályázatra 180 alkotás érkezett szerte a megyéből.
A legjobb munkákat hétfőn, a Magyar Kultúra Napja alkalmából szervezett programsorozat nyitónapján jutalmazták.
A Móra Ferenc Múzeumban adták át a Csongrád Megye Közművelődéséért Díjat idén két kiváló szakembernek, Prof. Dr. Olasz Sándornak, a Tiszatáj irodalmi folyóirat főszerkesztőjének és Molnár Csabának, a Rendezvényház Nonprofit Kft. ügyvezető igazgatójának.
A Himnusz-pályázatra 180 alkotás érkezett szerte a megyéből.
A legjobb munkákat hétfőn, a Magyar Kultúra Napja alkalmából szervezett programsorozat nyitónapján jutalmazták.
Egy könyv, festmény, vagy irodalmi alkotás nemcsak kikapcsol, megnyugtat, hanem egy-egy kérdésünkre, problémánkra is választ, megoldást adhat - mondta el az esemény kapcsán Magyar Anna megyei elnök.
Hozzátette: a kultúra értékei nélkül nem lehet teljes életet élni, így időről-időre el kell ismerni azon szakemberek tevékenységét, akik erre nap, mint nap felhívják a figyelmet.
A Csongrád Megye Közművelődéséért Díj olyan személynek adományozható, aki a közművelődés, a közgyűjteményi vagy levéltári munka területén a megyében vagy a megye érdekében kimagasló munkát végzett, eredményt ért el, és ez által közvetlenül vagy közvetve hozzájárul Csongrád megye fejlődéséhez, jó hírnevének növeléséhez.
A Magyar Kultúra Napja alkalmából immár hagyományos módon idén is meghirdette a Rendezvényház a Himnusz-pályázatot.
Kerek évforduló is kötődik az ünnephez: 455 éve hunyt el Tinódi Lantos Sebestyén, a török kori Magyarország legnevesebb énekmondója, valamint a Nemzeti Erőforrás Minisztériuma az idei évre meghirdette a Márai- programot.
A 3 éve útjára indult kezdeményezés tematikáját ezért ezekhez igazította a pályázatot kiíró Rendezvényház.
A pályázó általános és középiskolás diákok minden korábbinál több, összesen 180 irodalmi, történelmi témájú művet és képzőművészeti alkotást küldtek be.
Az elismeréseket Simor Márton szobrászművész és Molnár Csaba ügyvezető igazgató adták át.
A Magyar Kultúra Napja rendezvénysorozatot Tolcsvay Béla előadóművész önálló estje zárta.
A hét többi napján bemutatják Gál Imre` Mesélnek az erdei állatok` című könyvét, Huzella Péter előadóművész közreműködésével, valamint megismerhetik Szabó Tamás restaurátorművész 30 éves munkássága alkalmából megjelent` Újjászületett mesterművek` című kötetét.
` Régi magyar énekköltészet és hangszeres muzsika (XVI-XVII. század)` címmel a Musica Historica együttes koncertezik, és a korábbi nagy sikerre való tekintettel újra látható lesz Rékasi Károly` Szerelmem, Erdély` című Wass Albert-estje.
A programoknak a Móra- múzeum mellett a Rendezvényház és a Gál Ferenc Hittudományi Főiskola ad otthont.
Csongrád Megyei Közgyűlés Sajtószolgálata Megosztom!
|
2011-01-24 22:49:48
Antal Sándor
HFC győzelem Szolnokon
Szolnokon járt az elmúlt hétvégén a Hódmezővásárhelyi FC U13-as csapata, akik veretlenül nyerték meg a VIII. Kolláth Béla Emléktornát.
Kandó Zsombor a kék- sárgák hálóőre a tornagyőzelem mellett a legjobb kapus címnek is örülhetett.
A vásárhelyi fiatalok tornagyőzelemmel kezdték az évet, ugyanis az elmúlt hétvégén rendezték meg a VIII. Kolláth Béla Emléktornát Szolnokon.
Az U13-as gárda a játékosai már többször is bizonyították tehetségüket, de most sem csalódhattunk bennük, ugyanis ismét aranyéremmel zártak egy kupát, sőt Kandó Zsombor révén a legjobb kapusnak járó díj is Vásárhelyre került - számolt be portálunknak Gyürki István.
Első helyezett gárda tagjai: Kandó Zsombor, Sarusi- Kiss József, Brizig-Bodrogi Zsolt, Kovács Gábor, Péter Martin, Lévai László, Magyar Sándor, Kallai Zsolt, Bódai Dániel.
Edző: Bacsa Zsolt Eredmények: " B` HFC U13 HSZATÁK Szentes: 1 - 1 HFC U13 SZAJOL: 2 - 1 HFC U13 SZARVAS B: 2 - 1 HFC U13 TISZA VOLÁN A: 2 - 1 Negyeddöntő: HFC U13 - SZARVAS A 1 - 1 büntetők: 2 1 Elődöntő: HFC U13 - TISZA VOLÁN A 1 0 Döntő: HFC U13 - KECSKEMÉT U13 2 - 1 Megosztom!
|
2011-01-24 22:51:19
Antal Sándor
Dobogón várják a folytatást a makói kézilabdások
Az első helyen várja a folytatást a Makói Kézilabda Club felnőtt és ifjúsági csapata is a férfi NB II-ben.
A gárda az elmúlt hétvégén, Lajosmizsén járt és egy felkészülési tornán a második helyen végeztek számolt be a hétfői Sportturmix műsorunkban Nagy György Sándor, az egyesület elnöke.
A másik vendégünk Klembucz Mónika, a Makói Utánpótlás Club serdülő csapatának edzője volt.
A műsorral egy időben zajlott a magyar férfi kézilabda-válogatott Németország elleni mérkőzése a Svédországban zajló világbajnokság középdöntőjében, melynek eredményét nagy izgalommal követtük végig a szakemberekkel, majd a találkozó után győzelemnek örülhettünk ugyanis 27-25-re győztek a Mocsai legények.
Folytatás holnap, ugyanis sorsdöntő meccset játszunk a spanyolokkal.
Nagy György Sándor és Klembucz Mónika is bizakodik, de mindketten tudják, hogy nagyon nehéz dolga lesz a magyar csapatnak.
A válogatottat félretéve a Makói Utánpótlás Clubnál két csapatot foglalkoztatnak: van egy gyermek csapat (10-12 évesek), illetve egy serdülő gárda, akik között 13-14 éves fiatalok kézilabdáznak.
Anyagi helyzetünk miatt nem tudtunk elindulni az Országos Serdülő Bajnokságban, Csongrád megyében nincs, ezért a Békés megyei bajnokságban kell helytállniuk a fiataloknak mondta el Klembucz Mónika, aki hozzátette, hogy a két klub között az együttműködés tökéletes.
Ezt Nagy György Sándor is megerősítette, aki nagyon elégedett a jelenlegi ifistákkal, ugyanis több mint tíz év után újra az első helyen állnak a bajnokságban, lemásolva a felnőtteket, akik szintén remek pozícióból várják a tavaszi kezdést.
Négy meccs van még hátra a rájátszásig, ahol az 1.-5. helyezett csapat, illetve a 6.-10. helyen végző gárdák játszanak majd újra egymással és küzdenek meg a végső győzelemért.
NBII Dél-Kelet férfi felnőtt 1. hely: Makói KC 22 pont 2. hely: Törökszentmiklós 22 3. hely: Szolnoki Főiskola 19 4. hely: Békéscsabai BDSK 16 5. hely: Kiskunmajsa SE 15 6. hely: Újkígyósi KC 13 7. hely: Martfűi KKKE 11 8. hely: Kiskunfélegyháza 10 9. hely: Kiskunhalasi UKSC 9 10. hely: Békéscsaba DKSE 3
2011-01-24 23:14:15
Kokovai Péter
Kicsik, de oda kell figyelni rájuk, mert nagy bajt okozhatnak
Az anyajegyek lehetnek velünk születettek, de az erős napfény is okozhatja a kialakulásukat.
Ezekkel a festéksejtekből kiinduló jóindulatú daganatokkal legtöbbször nincs gond, de a 2 centisnél nagyobb velünk született anyajegyekre fontos odafigyelni, mert 10 százalék az esélye a melanóma kialakulásának hangzott el az Épkézláb január 24-i műsorában.
Dr. Bónis Béla bőr- és nemigyógyász, kozmetológus főorvos a bőrelváltozásokról és azok eltüntetéséről beszélt.
A Rádió 7 hétfő esti műsorának vendége elmondta: a melanóma szabálytalan alakú, többszínű és a későbbiekben vérezhet is.
Gyermekkorban nagyon ritka, viszont az életkor előrehaladtával egyre nagyobb a kialakulás veszélye.
Az erős napfény mellett a túlzásba vitt szolárium is okozhatja.
A napfény okozta bőrelváltozások közül a leggyakoribbak a bazalióma (ami fénylő felszínű és kemény daganat) és a szoláris keratózis (nap által kiváltott fokozott elszarusodás).
Utóbbi főleg idősebb embereknél jelentkezik, és bőrrák alakulhat ki belőle.
Az említett elváltozások ki is vághatóak, de dr. Bónis Béla inkább a folyékony nitrogénes fagyasztást részesíti előnyben, aminek nagy előnye, hogy legtöbbször nem hagy semmi nyomot.
Fontos tényező az idő, amikor kicsi az elváltozás, könnyen eltávolítható.
A szakember elmondta, hogy az emberek a szemölcsöt és az anyajegyet gyakran összekeverik.
A szemölcsöt legtöbbször vírusok okozzák.
Többféle lehet: a közönséges szemölcs mellett lehet például lapos, tenyéri, talpi, fonálszerű stb.
Ezek eltüntetése is történhet éles tárggyal illetve fagyasztással is.
Kokovai Péter
2011-01-25 00:15:48
promenad.hu
Nem némulnak el a helyi rádiók
A Helyi Rádiók Országos Egyesülete (HEROE) szerint igaz ugyan, hogy mintegy hatvan helyi rádió jogosultsága jár le a napokban, de túlzottak azok a sajtóértesülések, amelyek több tucat helyi rádió elnémulását vizionálták.
A szervezet, Pintér Dániel Róbert sajtóreferens által jegyzett közleményében azt írta: a kialakult bizonytalan helyzetet az előző médiahatóság, az Országos Rádió és Televízió Testület (ORTT) mulasztásos törvénysértése okozta, mivel nem írták ki az akkor hatályos médiatörvény alapján megszabott határidőn belül a jogosultságok hosszabbításához szükséges pályázati felhívásokat.
" A jogbizonytalanság minden vállalkozás számára probléma, ugyanakkor a helyi rádióknak nem szokatlan ez a helyzet " - fogalmaztak, hozzátéve: korábban is többször előfordult, hogy csak ideiglenes engedélyek birtokában tudtak sugározni.
Az egyesület kiemelte: " mindez nem befolyásolta és a jövőben sem befolyásolja azt a tényt, hogy a helyi adók népszerűsége töretlen ".
Utaltak arra: Radetzky András, az egyesület elnöke korábban elmondta, hogy a médiahatóság tartja a kapcsolatot a műsorszolgáltatókkal, és dolgoznak azon, hogy egyetlen rádiónak se kelljen elnémulnia a jogosultság lejártát követően.
" A végleges pályázati kiírások megjelenéséig a jogalkotó hatvan napos ideiglenes médiaszolgáltatási jogosultságokkal orvosolja a helyzetet " - áll a közleményben.
" A Helyi Rádiók Országos Egyesülete ezzel együtt szorgalmazza, hogy minél előbb jelenjenek meg azok a végleges, korrekt pályázatok, amelyek lehetővé teszik, hogy a rádiók mihamarabb újra biztos talajon állva folytathassák a munkát " - írták.
A szervezet hozzátette: ezért a HEROE mint Magyarország legnagyobb taglétszámú rádiós szakmai szervezete az utóbbi hónapokban több javaslatot tett a médiahatóság asztalára, annak érdekében, hogy a már megszokott, minőségi médiaszolgáltatások folyamatossága biztosított legyen. forrás és teljes cikk: hvg.hu
2011-01-25 06:42:04
Martonosi János
Kedden újra fog esni a hó
2011-01-25 06:43:46
Martonosi János
Közlekedési információk a Dél-Alföldről
2011-01-25 06:44:51
Martonosi János
Vízhálózat karbantartás Hódmezővásárhelyen
2011-01-25 06:45:46
Martonosi János
Hol tankoljunk ma?
2011-01-25 07:07:27
Martonosi János
Tűzifát a nehéz sorsú családoknak
Harminckét család fűtési gondján segített a Magyar Honvédség CIMIC-csoportja.
Tűzifát adományozott a MH KFOR Kontingens azoknak a nehéz körülmények között élő koszovói családoknak, akik a felelősségi körzetükbe tartozó Gjakove/Dakovica járásban élnek. élnek.
A kontingens CIMIC csoportja által szervezett átadáson családonként két-két köbméter tűzifát vihettek haza a legrászorulóbbak.
Azt, hogy ki számít annak, a helyi önkormányzat szociális osztálya döntötte el.
Az osztály vezetője, Gjon Luli a sajtó nyilvánossága előtt köszönte meg a magyarok adományát, amellyel 32 család fűtési problémáját tudták enyhíteni.
Dr. Láda Mónika főhadnagy, MH KFOR Kontingens, kommunikációs tiszt
2011-01-25 07:13:41
Martonosi János
VMSZ-tiltakozás a szerb külügy kijelentése ellen
2011-01-25 07:18:31
Martonosi János
Negyedmillió a szegedi ékszerbolt kirablójáért
2011-01-25 07:21:55
Martonosi János
Csökkenőben a belvíz, a folyók vízszintje stagnál
A belvízvédelmi készültségek változatlanok, egyre kisebb terület áll víz alatt, jelenleg 45 ezer 400 hektár.
Nem változtak a belvízvédelmi készültségek, két szakaszon III. fokú (12.01.
Réhelyi, 12.10.
Dögös-Kákafoki), hat szakaszon II. fokú (12.02.
Szeghalmi, 12.03.
Gyomai, 12.04.
Holt-Sebes-Körösi, 12.05.
Kettős-Körös jobb-parti, 12.08.
Élővíz- csatornai, 12.09.
Mezőberényi) és két szakaszon I. fokú (12.06.
Hosszúfoki, 12.07.
Fehér-Fekete-Körös-közi) belvízvédelmi készültség van érvényben, 20 szivattyútelep üzemeltetése mellett.
A belvízzel elöntött terület nagysága tovább csökkent, jelenleg 45 ezer 400 hektár (ebből vetés 14 ezer 35 hektár, szántó 18 ezer 830 hektár, rét/legelő 5 ezer 875 hektár, egyéb 6 ezer 660 hektár) - olvasható a kovizig.hu oldalon.
A belvízvédekezésben foglalkoztatottak létszáma 163 fő.
Az önkormányzatok közül II. fokú készültség van érvényben öt településen (Csorvás, Hunya, Kamut, Mezőtúr, Szarvas), illetve I. fokú készültséget tizennégy településen (Békés, Bélmegyer, Csabacsűd, Dévaványa, Füzesgyarmat, Gyomaendrőd, Kétegyháza, Kondoros, Körösújfalu, Murony, Okány, Sarkad, Sarkadkeresztúr, Szeghalom) tartanak fenn.
A vízgazdálkodási társulatok 55 szivattyútelepet üzemeltetnek (Gyula 16, Békés 38, Orosháza 1).
Folyóink vízrendszerére a stagnáló, gyengén apadó állapot jellemző, teljes hosszukban jégmentesek.
A Berettyó vízállása Szeghalomnál 315 cm (I. fok 300 cm, II. fok 400 cm, II. fok 500 cm), I. fokú készültség van érvényben.
A Hármas-Körös alsó szakaszán Szarvasnál 642 cm-es reggeli vízállás mellett (I. fok 600 cm, II. fok 700 cm, III. fok 800 cm) I. fokú készültség van érvényben.
Az árvízvédekezésben 58 fő vesz részt.
Forrás: beol
2011-01-25 07:28:16
Martonosi János
Az egyházé lehet a kamuti iskola
Folytatódnak a tárgyalások a kamuti önkormányzat és Szeged-Csanádi Egyházmegye között a helyi általános iskola átadás-átvételéről - erősítette meg a Békés Megyei Hírlap információit Balog Imréné polgármester.
Az egyeztetések hamarosan komolyabb formát öltenek majd.
A lap úgy tudja, hogy a közeljövőben az egyházmegye egyik vezetője a településre látogat majd, hogy személyesen tekintse meg az általános iskolát és annak felszereltségét, illetve arról is egyeztetnek, hogy milyen formában valósulhatna meg az együttműködés.
A községben azt szeretnék, ha lehetőség szerint a felső tagozatosok is helyben tanulhatnának.
Forrás: OrientPress Hírügynökség
2011-01-25 07:37:28
Martonosi János
Mesterlövészt kellett hívniuk
Tűz volt vasárnap késő este, háromnegyed tíz körül Békésszentandráson, a Béke utcában.
A helyszínen mesterlövész hatástalanította a gázpalackokat.
Egy fa szerkezetű melléképület gyulladt ki, és a helyszínen két darab acetilén palackot is találtak a tűzoltók.
Ezekben a hő hatására a nyomás növekedni kezdett, így fennállt a veszélye annak, hogy felrobbannak.
A tűzoltók ezért a tartályokat azonnal kihozták a lángokban álló épületből és értesítették a rendőrséget.
A környező négy házból tíz lakónak az oltás idejére el kellett hagynia otthonát.
A megyei főkapitányság akció osztályának munkatársai a biztonsági előírások betartásával, illetve a tűzoltók segítségével készítették elő a helyszínt a palackok ártalmatlanítására.
Az éjszakai sötétségben az akció osztály egyik mesterlövésze vette célba a vastag falú acéltartályokat, és kilőtte a palackokat, megszüntetve ezzel a robbanásveszélyes helyzetet.
Ezt követően a tűzoltók befejezték az oltást, és a lakók valamivel éjfél előtt visszamehettek otthonaikba.
A tűzeset kapcsán és a palackok ártalmatlanításakor senki sem sérült meg.
A helyszíni szemle során eddig idegenkezűség gyanúja nem merült fel, a tűz okát még vizsgálják.
A kár mintegy másfél millió forint.
Forrás: MNO
2011-01-25 07:39:52
Martonosi János
Ilyen is rég volt: csökken a benzinár!
2011-01-25 07:45:01
Martonosi János
Sorsdöntő volt a németek elleni középdöntős összecsapás, a magyar válogatottnak győznie kellett, hogy maradjon esélye a legjobb hét között végezni.
A magyar férfi kézilabda-válogatott 27-25-re legyőzte a német csapatot a svédországi világbajnokság középdöntőjének hétfői játéknapján, és ezzel a saját kezébe vette a sorsát az olimpiai selejtezőt illetően.
Jó kezdés (4-1) után látványosan visszaesett a támadójáték, pedig már Perez is rendelkezésre állt, és fordítottak a németek.
A félidőben 12-10-re vezetett az ellenfél.
A második játékrész is jól kezdődött magyar szempontból, és előbb sikerült fordítani, majd az izgalmas hajrában a két pontot is begyűjteni.
A magyarok kedden 18:30-kor a már biztos elődöntős spanyolokkal találkoznak.
Ezen a meccsen már pályára lépett Perez is, aki Gulyás helyére került a keretbe.
A 39 éves átlövő már a kezdésnél a pályán volt, nem csereként számított rá a kapitány.
A melegítésnél ugyanakkor Gál vádlisérülést szenvedett, és a lelátóra kényszerült.
A magyarok három átlövővel kezdtek, Perez mellett két németországi légiós, Mocsai és Ilyés is pályára került, utóbbi volt egyben az irányító is.
Fazekas három védéssel mutatkozott be, közben támadásban három akció is góllal zárult.
A németek már a 8. percben, 4-1-es hátrányuknál időt kértek, ugyanis a magyar védőfal, Perezzel megerősítve szinte áthatolhatatlannak bizonyult számukra.
Ezt követően a szerencse kétszer is a németek mellé állt, és a 11. percben már ők vezettek 5-4-re, igaz, kapusuk, Bitter is elkapta a fonalat.
Császár jött be szervezőnek, majd Schuch jutott a kiállítás sorsára, és amikor büntetése lejárt, már 7-4 volt az állás a rivális javára.
A magyarok nyolcperces gólcsendjét éppen az új irányító törte meg.
A németek jól rendeződtek vissza, nem lehetett gyorsan indulni, mindig agresszív védőfal állta útját az akcióknak.
Ráadásul Bitter előbb Császár hétméteresét, aztán Iváncsik Gergő ziccerét, végül Ilyés ejtését hatástalanította.
Mocsait is kiszórták a dán bírók, akik kisvártatva Sprengernek sem kegyelmeztek.
Ebben a szakaszban hatékonyabb lett a magyarok védekezése, sikerült gyors kontrákat vezetniük, és ennek következményeként a 23. percre 8-8-ra módosult az állás.
Furcsa módon Mocsai kapitány ekkor kért időt, és a következő két percet az emberhátrányban lévő németek 2-0-ra megnyerték.
A szünet előtt Schuch megint kiült, és a pihenőre megmaradt a különbség a két csapat között.
A folytatást Császár` odanemnézős` gólpassza vezette be.
Gensheimer ziccert rontott, csapata pedig emberhátrányba került, ám így is 1-1-re hozták ezt az etapot.
Az újabb német kiállítás alatt Perez egyenlített a 39. percben (14-14).
Ezt követően Fazekas bravúrjai és a hatékony támadások révén megint a magyaroknál volt az előny, de csak rövid időre.
Negyedórával a vége előtt 19-17-re lépett el a Mocsai-együttes, a kapitány fiát azonban kiállították.
Mivel nem csökkent a különbség, a rivális időt kért.
Zubai is kiült, ám Fazekas a kapuban védéseivel tartást adott.
A túloldalon kollégája ismét hétméterest hárított, s az egyenlítés sem maradt el (52. perc: 21-21).
Két újabb magyar gól éltette a győzelmi reményeket, de így is izgalmas volt a végjáték, mert mindkét oldalon akadtak hajmeresztő hibák.
Az 58. percben, 24-23-nál Mocsai időt kért, Ilyés találata kis nyugalmat adott, ám Glandorf is beköszönt.
Egészpályás letámadásra jöttek ki a németek, de ide-oda cserélt gazdát a labda.
Az utolsó percben Császár volt eredményes, Fazekas pedig bravúrral védett, így végleg eldőlt a fontos csata a magyarok javára.
A címvédő, egyben olimpiai és Európa- bajnok francia válogatott bejutott az elődöntőbe, miután hétfőn legyőzte a norvég csapatot.
Ez azt jelenti, hogy a magyar együttes már biztos nem lehet utolsó középdöntős csoportjában, és az 5-10. hely között végez.
Akkor lesz a magyar csapat csoportjába harmadik (vagyis játszhat pénteken az 5-6. helyért, és ez két pozíció már biztos olimpiai selejtezőt ér), ha kedden több pontot egyet vagy kettőt szerez a spanyolok ellen, mint amennyit Izland gyűjt a franciák ellen.
Akkor lesz a magyar csapat csoportjában negyedik (vagyis játszhat pénteken a 7-8. helyért, előbbi biztos olimpiai selejtezőt ér, utóbbi nagy valószínűséggel jelenti ugyanezt), ha Izland több vagy ugyanannyi pontot szerez kedden, mint a Mocsai-alakulat, vagy pedig ha a két együttes egyaránt kikap, de a németek nem nyernek a norvégok ellen.
Akkor lesz a magyar csapat csoportjában ötödik (vagyis játszhat csütörtökön a 9-10. helyért, és a vb-ről most egészen bizonyosan nem juthat olimpiai selejtezős helyhez), ha Izland és a Mocsai-csapat kedden vereséget szenved, és a németek legyőzik a norvégokat.
Forrás: MR
2011-01-25 07:49:29
Szöllősi Sándor
Közlekedési információk Hódmezővásárhelyről
Kedd reggel csípős hideg van, a levegő kissé párás, de a látási viszonyok jók.
Azok az utak amelyeken a forgalom nagyobb és a hó lekopott szárazak, nem csúsznak A város kevésbé forgalmas útjai, ahol a hó le lett taposva nagyon csúsznak, itt indokolt az óvatos közlekedés.
A 45-ös út Hódmezővásárhely utáni szakaszán nagyon sok a kátyú, 60 km/ó sebességkorlátozás van érvényben.
Ma reggel a kerékpárosok - ahol nincs kerékpárút és az úttesten közlekednek - az út szélének csúszóssága miatt a felezővonalhoz húzódva haladnak.
Reggel az Andrássy és a Bocskai u. sarkán álló busz és személygépkocsi akadályozta a forgalmat.
A város területén ma a közlekedést akadályozó útjavítást nem terveznek.
2011-01-25 08:08:17
Molnár Attila
Közlekedési információk Kistelekről és térségéből
2011-01-25 08:11:36
Martonosi János
332 milliós olimpiai felkészülési támogatás a kajak- kenunak
2011-01-25 08:26:44
Martonosi János
Tartotta árfolyamát a forint
2011-01-25 08:30:26
Martonosi János
Kivágtak egy gyümölcsöst a fatolvajok
Több száz fát vágtak ki a tolvajok egy kétegyházi almáskertből.
A tulajdonos becslése szerint a kár meghaladja a 10 millió forintot.
A kétegyházi almáskert tulajdonosa a napokban vette észre a pusztítást a településtől néhány kilométerre lévő gyümölcsösben.
A fatolvajok megtizedelték a kilenc hektárnyi ültetvényt.
Az almafákat lábon legallyazták, a törzset elvitték, az ágakat pedig otthagyták.
A gazda első becslése szerint 500-600 fáját vágták ki.
A fatolvajok áldozatául esett négy nagy és négy kisebb diófa is.
A tulajdonos becslése szerint a kár, a kiesett termés értékét is figyelembe véve, meghaladja a tízmillió forintot, ráadásul a gyümölcsös rendbetétele, a szétdobált gallyak elszállítása is jelentős összeget emészt fel.
- Mindig jelezzük a rendőrségnek, ha falopásról értesülünk, és kérjük, hogy fokozottabban figyeljenek az ilyen esetekre - válaszolta kérdésünkre Kalcsó Istvánné, Kétegyháza polgármestere.
Legutóbb decemberben kaptak rajta fatolvajokat a településen.
A faluban egyébként nincs mezőőri szolgálat.
Évekkel korábban megszüntették, mert a földtulajdonosoknak még a negyede sem fizette a hozzájárulási díjat.
Tavaly az önkormányzat nyolc településőrt alkalmazott, idén már csak egyre van pénzük, így a rendőrségre és a polgárőrségre marad a bűnmegelőzés.
A falopások megelőzése érdekében az önkormányzat a saját területén, a csatornák és az árokpartok mentén szervezetten vágott ki fákat.
- Munkaidőben, felügyelet mellett ritkítottak, a kivágott fát pedig kiosztottuk - mondta a polgármester.
Az önkormányzat emellett mindeddig 200 mázsa tűzifát adott a rászorulóknak.
- Egyszerre két mázsát adunk ki.
Jelenleg nincs fa, de folyamatban van a beszerzése, hiszen még mindig sokan igénylik ezt a fajta támogatást - tudtuk meg.
Forrás: beol
2011-01-25 08:50:25
Martonosi János
Iskolába csalogatják az óvodásokat Algyőn
A héten és jövő hétfőn tartják azokat a programokat az Algyői Általános Iskolában, amelyekkel az intézménybe próbálják csalogatni a helyi óvodásokat tájékoztatta portálunkat Almásiné Császár Piroska igazgató helyettes.
Az események hétfőn szülői értekezlettel és iskola kiállítással kezdődtek.
A következő program január 26-án szerdán lesz, akkor a kicsik a tanítási rákra leshetnek be.
Csütörtök délután pedig napközis foglalkozás lesz.
Pénteken délután a évszaktúrát rendeznek, amelyen a tanárok, a diákok és a szülők is részt vehetnek.
A bemutatóhét február 2-án hétfőn délután zárul, akkor a felsősök mutatkoznak be.
A kicsiknek bemutató foglalkozásokat tartanak irodalomból, matematikából, biológiából, fizikából, de könnyebb témák is lesznek táncfoglalkozást és drámajátékot is szerveznek.
Megosztom!
|
2011-01-25 08:59:14
Martonosi János
Fizika Napja a Szegedi Tudományegyetemen
Immár ötödik alkalommal, január 29-én, szombaton, 9-13 óra között a Szegedi Tudományegyetem Fizikus Tanszékcsoportja szervezésében idén is megrendezésre kerül` A Fizika Napja` program.
Az egyetemi felújítások miatt a helyszín, az SZTE Juhász Gyula Pedagógusképző Kar Boldogasszony sugárút 6. szám alatti épülete lesz.
A program során a látogatók betekintést nyerhetnek a Tanszékcsoporton, valamint együttműködő intézetekben MTA Szegedi Biológiai Központ, Orvosi Fizikai és Orvosi Informatikai Intézet folyó kutatásokba, és megismerhetik ezek mindennapi életünkben, valamint az iparban és az orvostudomány területén is jelen lévő alkalmazásait.
A programot előadások, látványos és kipróbálható kísérletek színesítik, de az érdeklődők az SZTE-n folyó fizikaképzéssel kapcsolatban is részletes információkat kaphatunk.
A rendezvény célja, hogy az érdeklődők, különösen a középiskolás korosztály tagjai előtt feltáruljon a fizikai kutatások szépsége, mindennapi életünk és a tudományok egyre szorosabb összefonódása, a természettudományos végzettség által kínált kutatói és ipari karrierlehetőségek választéka.
A részletes program: 9.0013.00: Kutatói és kísérletes standok látogatása (folyamatos) 9.3010.00: Lézerek: múlt, jelen, jövő (Szabó Gábor akadémikus előadása) 10.3011.00: A hallás fizikája (Bari Ferenc egyetemi tanár előadása) 11.3012.00: Technikai újdonságok (Benkő Zsolt főiskolai tanár előadása) 12.15: Kvíznyeremények és egyéb díjak átadásaForrás.
szegedma
2011-01-25 09:28:50
Martonosi János
Adókedd a járulék és a bevallási változásokról
Szegeden tartották meg az Adókedd következő állomását, melynek fő témái a járulékváltozások és a bevallási változások voltak tudtuk meg Tariné Deák Edittől, a Csongrád Megyei Adóigazgatóság Bevallási Osztályának vezetőjétől.
A járulék mértéke és a magán nyugdíjpénztári tagdíj is változik idén.
Ez nem csak tárgyi, hanem formai változásokkal is jár, hiszen az egy kulcsos adózással a bevallás formája is egyszerűsödik.
A munkáltatóknak fontos lehet a részmunkaidős foglalkoztatáshoz kapcsolódó járulékkedvezmény.
Ez abban az esetben alkalmazható, ha például az eddig a GYED-ről, GYES-ről visszatérő munkavállaló helyén foglalkoztatott személyt és a visszatérőt is egy évig foglalkoztatja.
Ebben az esetben 27 százalékos TB-járulék helyett 20 százalékot kell fizetni.
Emellett az egyéni vállalkozók számára fontos lehet az is, hogy 50 millió forintos bevételig az eddigi 19 százalékos adókulcs helyett 10 százalékos adókulcs alkalmazására is van lehetőség.
Ennek viszont szigorú feltételei vannak: ehhez legalább egy alkalmazottat kell foglalkoztatni, a minimum járulékalap kétszerese után kell teljesíteni a bevallási kötelezettséget, rendezett munkaügyi kapcsolatokkal kell rendelkeznie, és nem vehet igénybe kisvállalkozói adókedvezményt sem mondta az osztályvezető.
2011-01-25 09:32:32
Martonosi János
Újat építenek a leégett parókia helyett
Tűz ütött ki a pusztaföldvári templom parókiáján decemberben.
A lelkészlakás kiégett, állaga olyan mértékben romlott, hogy nem gazdaságos az épület felújítása.
Lászlóné Házi Magdolna lelkész kérésére a földvári képviselő-testület módosította a helyi építési szabályzatot.
- Helyszíni szemlét tartottunk az egyház képviselőivel.
Kiderült, nem éri meg felújítani az ingatlant, újat kell építeni - tudtuk meg dr. Baranyi István polgármestertől.
Korábban védetté nyilvánították az evangélikus egyház ingatlanait, most azért, hogy lebonthassák a sérült épületet, módosítani kellett a helyi dokumentumot.
A döntés után minden akadály elhárult az újjáépítés elől.
A polgármestertől azt is megtudtuk, hogy a tűzeset után a gyógyszertári lakásban helyezték el a lelkészi hivatalt és ott él családjával a lelkésznő.
A Nyugat-békési Evangélikus Egyházmegye esperese, Ribár János érdeklődésünkre elmondta, az épület még az 1870-es években épült.
Elavult, vert falú, hiányoznak az alapok.
A tűz martalékává vált egy szoba, a többi helyiséget feketére festette a füst, a korom.
- A tűz olyan mértékben pusztított, hogy az épületet nem éri meg felújítani.
Újat kell építeni.
Egy békéscsabai tervezővel állunk kapcsolatban.
Vázlattervek már készültek, szeretnénk a földvári környezetbe illő, száz négyzetméteres ingatlant építtetni - sorolta elképzeléseiket az esperes.
Számításokat végez az országos egyház, erre a célra körülbelül 30 millió forint fordítható.
- Gáncs Péter elnök-püspök tárgyalt a bajor testvéregyházunk vezetőivel, akik segítségükről biztosítottak bennünket.
Általuk napelemes fűtésrendszerrel oldhatnánk meg az épület fűtését - tudtunk meg részleteket Ribár Jánostól, aki reményét fejezte ki, hogy ősszel felszentelhetik az új parókiát.
Addig viszont van még tennivaló.
Az evangélikusok - pontos költségvetés ismeretében - egyházi gyűjtőakciót szeretnének szervezni az egyházkerületben, de az is elképzelhető, hogy országosan teszik ezt.
Forrás: beol.hu
2011-01-25 09:55:01
Martonosi János
Határon átívelő együttműködés a zöldség- gyümölcspiacok között
A zöldség-gyümölcs piacok közötti határon átívelő együttműködés javításának érdekében nyert uniós forrást Szeged és Szabadka önkormányzata.
Ennek keretén belül kedden Szegeden tartottak munkamegbeszélést, amelyen a piacok vezetői mellett termelők és kereskedők is részt vettek tudtuk meg Törökné Szántó Katalintól, a Dorozsmai Nagybani Piac vezetőjétől.
Az ügyvezető igazgató elmondta, hogy a román piacok felé történő nyitás sokkal könnyebb, mint Szerbia felé, hiszen ezt megkönnyítette Románia uniós csatlakozása.
Kiemelte: a szerb kereskedelem is egyre könnyebb, hiszen a szomszédos ország kormánya 2009-ben a vámok hat éven keresztüli folyamatos csökkentését határozta el.
A nagy előrelépés viszont még várat magára.
Mint mondta minél hatékonyabb lesz a kommunikáció, annál könnyebben zajlik majd a kereskedelem is.
Emellett el kell azt is érni, hogy a szerb oldalon a piacokon eladásra kerülő zöldségek ne távoli, esetenként kínai területekről érkezzen.
Törökné Szántó Katalin ezzel kapcsolatban azt említette, hogy a Vajdaságban van még olyan piac, ahol kínai fokhagymát árusítanak.
Megosztom!
|
2011-01-25 10:01:28
Antal Sándor
Három vásárhelyi érem Szegedről
A szegedi Móricz Tornacsarnokban megrendezett nyílt versenyen az előző évekhez képest, jóval több - mintegy 70-80 asztaliteniszező küzdött az érmekért.
A két szegedi klub mellett, érkeztek versenyzők, Szentes, Makó, Hódmezővásárhely, Kiskunmajsa, Békéscsaba és Szabadka városokból is - számolt be portálunknak Márki Ernő, az ATSK Szeged ügyvezetője.
Férfi egyes: 1.
Dudás Róbert/ Floratom Szeged 2.
Kószó Attila/ Szabadka 3.
Erdélyi Szabolcs/ Floratom Szeged és dr. Lukács Levente/ Floratom Szeged Férfi páros: 1.
Dudás dr. Lukács/ Floratom Szeged 2.
Sipos Lele/ ATSK Szeged 3.
Erdélyi Kószó/ Floratom Szeged és Takarics Kosztadinovics/ Szabadka Ifi egyes: 1.
Stancevics Alexander/ Szabadka 2.
Juhász Tivadar/ Szabadka 3.
Vozár Richard/ Békéscsaba és Mészáros Izabella/ Szabadka Ifi páros: 1.
Stancevics - Mészáros/ Szabadka 2.
Juhász T. Juhász V./ Szabadka 3.
Vozár Tóth/ B.csaba- Floratom Szeged Serdülő egyes: 1.
Tápai Norbert/ ATSK Szeged 2.
Tóth Marcell/ Floratom Szeged 3.
Márton Gábor/ ATSK Szeged és Vozár Richard/ Békéscsaba Serdülő páros: 1.
Tápai Márton/ ATSK Szeged 2.
Tóth M. Bánfi/ Floratom Szeged ATSK Szeged 3.
Havedics Bognár/ Szabadka és Aczél Szabó/ Hmvhely Újonc egyes: 1.
Vozár Richard/ Békéscsaba 2.
Tamás Dániel/ ATSK Szeged 3.
Árvai Balázs/ ATSK Szeged és Szabó Bálint/ Hmvhely Újonc III. korcsoport: 1.
Bognár Bence/ Szabadka 2.
Kókai Filip/ Szabadka 3.
Aczél Mátyás/ Hmvhely
2011-01-25 10:01:34
Martonosi János
A kiskereskedelmi forgalom volumene a naptárhatástól megtisztított adatok alapján tavaly novemberben 0,3 százalékkal csökkent a 2009 novemberihez képest, havi szinten stagnált, míg az első tizenegy hónap eladásai 2,5 százalékkal estek az előző év azonos időszakához viszonyítva közölte a Központi Statisztikai Hivatal (KSH) kedden.
2011-01-25 10:34:30
Martonosi János
A felére sem elég az Aeroviva vagyoni biztosítéka
2011-01-25 10:40:05
Martonosi János
Matolcsy György: szükség lenne az uniós bankadórendszerre
Az Európai Unió helyzetének megszilárdítását szolgálja a magyar elnökség összes gazdasági jellegű prioritása jelentette ki Matolcsy György nemzetgazdasági miniszter Brüsszelben.
` Gyorsan és jól kell lépnünk, ha azt akarjuk, hogy a magyar elnökség végére megszülessenek a gazdasági kormányzást, a jobb unión belüli koordinációt segítő jogszabályok.
Ezek nagy részéhez az Európai Parlament jóváhagyása is szükséges.
A hivatalos megbeszélések mellett sok informális találkozón is igyekszem majd közelíteni az álláspontokat` mondta Matolcsy György a parlament gazdasági és pénzügyi bizottsága előtt.
A magyar elnökség ismert prioritásain túl a képviselők a bankadóval kapcsolatban is több kérdést tettek fel.
Matolcsy György elmondta: már tíz európai uniós tagállamban, köztük Magyarországon van bankadó, de hosszú távon szükség lesz egy harmonizált uniós szintű bankadórendszerre is.
Ezt igyekszik előkészíteni a magyar elnökség.
Felmerült a pénzügyi tranzakciók megadóztatása is.
Matolcsy György ezt elvben támogatta, de mint mondta nagyon alapos elemzés szükséges ehhez.
Csak olyan új adót érdemes bevezetni, amely pozitívan hat a gazdaság egészére.
Több kérdés volt az uniós szintű euró-kötvény kibocsátásról is.
Matolcsy György ezzel a gondolattal egyetértett, de hangsúlyozta: először rendbe kell tenni a költségvetést, csökkenteni az államadósságot, beindítani a növekedést és ehhez kell most a magyar elnökségnek hozzájárulnia.
A másfél órás meghallgatáson kizárólag gazdasági, pénzügyi kérdések merültek fel.
A magyar belpolitikáról egyetlen kérdést sem kapott Matolcsy György.Forrás: MR
2011-01-25 10:45:24
Martonosi János
Enyhülhet Kecskeméten az átmenő forgalom
2011-01-25 11:21:26
Martonosi János
Cápát is esznek a kardszárnyú delfinek
A partközelben élő, oroszlánfókákra vadászó kardszárnyú delfinektől eltérően nyíltvízi fajtársaik a cápahúst sem vetik meg, a zsákmány kemény bőre azonban egészen a fogínyig koptatja fogaikat - állapították meg kanadai és amerikai kutatók a Csendes-óceán északkeleti részén tett megfigyeléseikből.
Korábbi kutatások során már felfedeztek genetikai különbséget a két élőhely kardszárnyú delfinjei között, az eltérő viselkedés pedig alátámasztja azt az elképzelést, amely szerint két külön fajról van szó - mutat rá a John Ford, a kanadai Pacific Biological Station tengerbiológusa vezetet csoport a Nature című folyóiratban a Die Welt oldala szerint.
A nyíltvízi kardszárnyúak táplálkozási szokásairól igen nehéz információhoz jutni, mivel több száz méter mélységben vadásznak.
A kutatóknak ezért mindössze két ízben sikerült közvetett jeleket találni: a csapatok hosszú merülését követően friss húscafatok úsztak a vízen.
Azok elemzéséből kiderült, hogy a Somniosus pacificus nevű mélytengeri cápa legalább 16 különböző példányából származtak.
A kutatók szerint a szokatlan étrend az oka annak a különös jelenségnek, hogy a nyíltvízi kardszárnyúak partra vetődött példányainak gyakran tövig lekopott fogaik vannak, míg part menti fajtársaik fogazata éles marad.
A cápák bőre ugyanis igencsak kemény és durva.
A két csoport eltérő táplálkozási stratégiája alátámasztja azt a jelenlegi nézetet, hogy a kardszárnyú delfinek nem tartoznak egyetlen fajba.
Úgy tűnik, legalább három önálló faj, továbbá két alfaj alkotja a cetek e csoportját.
Erre következtettek nemrégiben dán kutatók is genetikai elemzések útján.
A most nyert ismereteknek természetvédelmi jelentőségük is van a kutatók szerint.
Ha ugyanis a nyíltvízi változat kihal, az eltérő táplálékbázissal rendelkező part menti rokon nem léphet egyszerűen a helyébe, tehát a nyílt vízről eltűnhet a kardszárnyú delfin.
Becslések szerint Kalifornia és Alaszka között már csupán mindössze ötszáz nyíltvízi kardszárnyú delfin él.forrás: MTI
2011-01-25 11:23:03
Kutasi Roland
Többféleképpen dolgozzák fel a diszkótragédiát a kamaszok
Több gyerek is pszichológushoz jár a tíz nappal ezelőtti diszkótragédia miatt.
Rendes Kriszta kamaszokkal foglalkozó pszichológus szerint a társadalom felelőssége most nagyobb hangsúlyt kap, fontos a bizalom visszaállítása.
Arra kell koncentrálni ebben a krízisben, hogy a kamaszok el tudják mondani, mi az, ami bennük zajlik - nyilatkozta az InfoRádió által megkérdezett pszichológus, aki több, a január 15-i West-Balkánban történt diszkótragédiát átélt fiatallal foglalkozik.
Nem mindig egyszerű elmondani, mi is történt azon az estén Rendes Kriszta szerint.
Valakit jobb hagyni, hogy megérjen benne a gondolat -ilyen esetben elég, ha együtt ülünk vele, és csak hallgatunk.
Vannak más típusú diákok, akik könnyebben fel tudják idézni, mi történt.
Az sem mindegy, ki milyen közelről élte át a tragédiát - hangsúlyozta a szakember, aki hozzátette: aki közel volt a történésekhez, valószínűleg a közeljövőben jóval nagyobb óvatossággal veti bele magát a szórakozásba.
Rendes Kriszta szerint sok esetben az marad meg a fiatalokban, hogy soha többet nem akarnak elmenni szórakozni.
Reális megoldásra kell törekedni: a gyerek el tudjon menni szórakozni, jól is érezze magát és biztonságban is tudhassa az életét - fűzte hozzá a pszichológus.
Úgy véli, hangsúlyosabbá válik most a társadalom szerepe, és vissza kell állnia a szabályozásba vetett bizalomnak.
Ez többé nem történhet meg, de a szabályozás iránti bizalmatlanság még meg is erősítheti a szülő-gyerek kapcsolatokat.
Rendes Kriszta elmondta: a szülőknek rálátásuk kell, hogy legyen arra, mi történik a gyerekkel az este.
(Forrás: inforadio.hu)
2011-01-25 11:30:53
Kutasi Roland
Kézírással hatékonyabban lehet tanulni
Jobban tanulnak azok a diákok, akik kézírással és nem gépeléssel rögzítik ismereteiket, illetve nyomtatott szövegből tanulnak, és nem a képernyőről derítették ki norvég kutatók.
Az olvasás és az írás számos érzéket érint.
Amikor kézzel írunk, az agy visszacsatolást kap izmainktól és az ujjbegyektől.
Az ilyen típusú visszacsatolások erősebbek, mint azok, amelyeket a klaviatúra érintésével és a gépeléssel kapunk, és megerősítik a tudási mechanizmust magyarázzák a szakemberek az Advences in Haptics szakfolyóiratban megjelent tanulmányukban.
Anne Mangen, a Stavangeri Egyetem professzora elmondta, kutatásuk kimutatta, hogy az olvasás és az írás az agy különböző részeit stimulálja.
A kutatók felnőttek két csoportját vizsgálták: feladatuk egy számukra ismeretlen, mintegy 20 betűből álló ábécé írásának megtanulása volt.
Az egyik csoport kézírással sajátította el, a másik számítógépbe írta az új ismeretanyagot.
Három-hat héttel a tanulási folyamat után tesztet írattak velük, amelyen azok teljesítettek jobban, akik az ismeretlen ábécét kézírással sajátították el.
CT-vizsgálattal kimutatták azt is, hogy a kézírásos csoportban az agy Broca-területe, amely a nyelv elsajátításában játszik szerepet, jobban aktivizálódott.
A klaviatúrán írók csoportjában ez az agyterület egyáltalán nem, vagy alig aktivizálódott olvasható a The Daily Telegraph brit napilap honlapján.
(Forrás: MTI)
2011-01-25 11:34:31
Martonosi János
A kölyök és A makrancos hölgy a Szegedi Nemzeti Színházban
A kölyök című, Chaplin emlékét megidéző musicalt és Shakespeare A makrancos hölgy című vígjátékát mutatja be februárban a Szegedi Nemzeti Színház.
A kölyök ősbemutatója csaknem húsz éve volt a fővárosi Arizona Színházban, s azóta több helyütt is játszották itthon és külföldön is mondta Pozsgai Zsolt, a darab szövegkönyvének írója és a szegedi előadás rendezője a teátrum februári műsorát bemutató keddi sajtótájékoztatón.
A darab története a klasszikus némafilmre épül, de több is annál, hiszen megjelenik benne Chaplin életének egy tragikus eleme: a híres színész első gyermekét néhány napos korában elveszítette, s alakját ebben a filmben, a vásznon igyekezett újra teremteni fogalmazott a rendező.
A február 18-tól látható előadás melyet családoknak is ajánl a szerző " őszintét és nagyot szeretne adni`.
A darab koreográfiáját a hazai kortárs táncművészet jeles alakja, Fejes Kitty készítette, a jelmezeket Papp Janó, a díszletet Csík György álmodta a színpadra.
Chaplin csavargó bőrébe búj alakját Gömöri Krisztián játssza, a tizenéves fiú, Jacky szerepében pedig Szegfű Andrást és Bindics Botondot láthatja majd a közönség.
A Szegedi Nemzeti Színház törekszik arra, hogy bemutassa a drámairodalom klasszikus értékeit, az idei évad műsorán is szerepelnek Moliére- és Csehov-művek, február 25-én pedig Shakespeare A makrancos hölgy című vígjátékának premierje lesz a Nagyszínházban, Kolos István rendezésében.
A gazdag kereskedő idősebb lányának megszelídítésére vállalkozó Petruchiót alakító Borovics Tamás szerint a darab azt mutatja meg a közönségnek hol viccesen, hol komolyan, hogy miként csiszolódik egymáshoz egy férfi és egy nő.
A Katát játszó Danis Lídia klasszikus előadást ígért a nézőknek modern színészekkel.
Gyüdi Sándor főigazgató elmondta: a Szegedi Nemzeti Színház 2009 után amikor a korábbi esztendőhöz képest 31 százalékkal emelkedett a fizető nézők száma tavaly tovább tudta javítani ezt a mutatót, az előző évnél háromezerrel többen, összesen 107 ezren váltottak jegyet valamelyik előadásra.
Forrás: MTI
2011-01-25 11:37:36
Antal Sándor
Izzasztó öt nap
Öt nap alatt tizenöt edzésen vesznek részt a Máté Taekwondo és Hapkido Sportegyesület gyermek válogatottjának tagjai, akik nagy erőfeszítésekkel készülnek a németországi viadalra, amely Európa legnagyobb megmérettetése.
A Hódtói Sportcsarnokban napi hármat edzenek a taekwondós fiatalok, ugyanis Máté Gergő és Máté Zsolt mesterek a február 5.-6-i Európa Bajnokságra készítik fel a versenyzőket.
Nagyon sok energiát fektettünk bele, ezért szeretnénk a tavalyi évhez képest idén is sok éremmel térnénk majd haza fogalmazott Máté Gergő, aki hozzátette, hogy a reggel 7 órakor kezdődő foglalkozás fitness jellegű, illetve a 10-től-12-ig és 16-tól 18-ig tartó tréningek a küzdelemről szólnak.
A csapat tagjai: Bán Péter, Berei Béla, Csuka Gábor, Dezső Ábel, Faragó Rajmund, Faragó Vivien, Gulyás Róbert, Máté Mirabella, Szeles Dávid, Tari Viktor Dávid.
2011-01-25 11:42:42
Martonosi János
Megvan a solti benzinkút rablója
Január 20-án este egy ismeretlen férfi lépett be az egyik solti benzinkútra, majd a kútkezelőt fegyvernek látszó tárggyal arra kényszerítette, hogy adja át az aznapi bevételt.
Az alkalmazott azonban nem ijedt meg és a rabló többszöri felszólítása ellenére sem adta át neki a kassza tartalmát.
A rabló ekkor elmenekült.
A Kalocsai Rendőrkapitányság munkatársai és a Bács-Kiskun Megyei Rendőr- főkapitányság Bűnügyi Osztályának nyomozói forró nyomon kezdték meg a férfi felkutatását és széles körű adatgyűjtésbe kezdtek, melynek eredményeként egy 45 éves székesfehérvári férfi került a rendőrség látókörébe.
Később az is kiderült, hogy a férfi egy nappal korábban Iszkaszentgyörgyön kirabolt egy sörözőt, ami miatt a székesfehérvári nyomozók keresték.
A gyanúsítottat pénteki elfogását követően előzetes letartóztatásba helyezte a bíróság Székesfehérváron.
A solti rablási kísérlet miatt a Bács-Kiskun Megyei Rendőr-főkapitányság indított eljárást.
Forrás: webradio
2011-01-25 11:47:16
Olasz Monika
Palotás, csakúgy, mint 1906-ban
2011-01-25 11:58:22
Martonosi János
Vizsgálat az állítólagos devecseri adományeltűnések miatt
2011-01-25 12:32:15
Martonosi János
Ötcsillagos mosdók az iskolákban
Jelentős, egyenként csaknem egymilliós segítséget kapott három általános iskola.
A Csongrád, Békés és Bács-Kiskun megyei intézmények mosdóiban egy higiéniai eszközöket forgalmazó cég minden igényt kielégítő berendezéseit helyezik el és látják el fogyóeszközökkel.
Egyenként csaknem egymillió forint értékű segítséget kapott három általános iskola.
A Békéscsabai 10. sz. Általános Iskola, a Kecskeméti Arany János Általános Iskola és a csanyteleki Szent László Általános Iskola vizesblokkjait kiváló, svájci gyártmányú higiéniai eszközökkel szereli fel és tartja karban, tölti fel, valamint a bejáratok tisztaságát megteremtő szennyfogó szőnyegeket helyez ki és cserél rendszeresen tisztára a cég.
Az iskolákba kerülő termékcsaládhoz tartozó berendezéseket általában nagy forgalmú intézményekbe és épületekbe telepítjük, de rendelt már belőlük ötcsillagos szálloda is - ismertette a részleteket Unger Zoltán, a cég értékesítési igazgatója.
Tartós eszközökről van szó, melyek bírják az iskolások jelentette napi igénybevételt.
Emellett ezek az eszközök egy magasabb higiéniai szintet képviselnek, melyre minden gyerekközösségben szükség van.
Nyugat-Európában az iskolákban már természetes, hogy a mosdók ehhez hasonló higiéniai eszközökkel felszereltek.
Ott már szinte sehol sincs közös szappan, vagy törölköző.
Itthon ez még nem ennyire egyértelmű, de a most indított projekt reméljük, mintaértékű lesz.
Mi magunk is tapasztalatot gyűjtünk - tette hozzá a szakember -, hogy az iskolás korosztály hogyan használja, hogyan fogadja az új mosdóhigiéniai kultúrát megteremtő berendezéseket.
Forrás: szegedma
2011-01-25 12:44:49
Martonosi János
Összesen 30 701 civil szervezet kapott együttesen közel 9,972 milliárd forintot a 2009. évi 1 százalékos szja-felajánlásokból, közel 1,81 millió rendelkező nyilatkozat alapján a tavaly év végi adatok szerint.
2011-01-25 12:47:55
Martonosi János
Kecskeméti az év kórháza
Egy kecskeméti kórház kapta az év kórháza díjat 2010-ben.
A rangsort a lakosok interneten leadott szavazatai alapján állítják össze 2005 óta minden évben.
2010-ben a vidéki kórházak kerültek dobogóra az év kórháza versenyben, míg az előző években szinte minden helyen fővárosi intézmény állt.
A rangsor a lakosság szavazati alapján dőlt el.
Az év kórháza a Bács-Kiskun Megyei Önkormányzat Kórháza lett.
A versenyben értékelni lehetett a kórházak szakmai ellátását, az ápolókat, orvosokat, a felszereltséget és a tisztaságot.
Az elmúlt évekhez képest szintén szembetűnő, hogy a győztes kórházak alacsonyabb átlagpontszámmal tűntek ki a mezőnyből.
Ez részben úgy is értékelhető, hogy csökkent az egészségügy presztízse.
A díjátadón Cserháti Péter, a szaktárca helyettes államtitkára azt mondta, ennek egyik fő oka lehet a kórházak eladósodottsága, nemcsak a szállítók felé, hanem a betegek és az egészségügyi dolgozók felé.
Mint mondta, ezen egy radikális életpálya modellel lehet segíteni, hogy meg tudják tartani a szakdolgozókat és az orvosokat.
A kategóriák versenyében kivétel nélkül valamennyi kórház sebészeti, illetve szülészeti osztálya győzött, amelyek az elmúlt években jelentősen fejlődtek, és láthatóan ezt a betegek is értékelték.
Az év kórháza versenyben a 2. és 3. helyen egy szigetvári, és egy dombóvári kórház végzett.
Forrás: MR
2011-01-25 12:49:17
Antal Sándor
Érkezők, távozók a Mindszenti Sport Egyesületnél
A Mindszenti Sport Egyesület január 18-án megkezdte a felkészülést a labdarúgó megyei I. osztály tavaszi szezonjára.
A zöld-fehérek az 5. helyen várják a folytatást, akiket Tóth Csaba játékos-edző készít fel a bajnokságra.
Nagyon sokan kíváncsiak a településen, hogy lesz -e játékos mozgás a télen az MSE háza táján.
Nos, egyben biztosak lehetünk, vannak érkezők, de a távozó oldalra is kerülnek nevek.
A csapat meghatározó játékosa Kis Krisztián befejezte a nagypályás labdarúgást, míg Nana Mihály góljaira sem számíthatnak többet, ugyanis a csatár Kisteleken folytatja.
Galambosi Dávid a címvédő Csongrádhoz, Jernei Csaba pedig a Kiskunfélegyháza csapatához igazolt.
Az érkezők neve ismerősen csenghet Mindszenten, ugyanis visszatér Szegvárról a villámgyors Szobácsi Roland, de ugyancsak a közeli településről érkezik a távozó, Nana testvére Roland, illetve Széll Norbert.
Lesz egy másik Mihályuk is Róbert testvére, Tamás ölti magára a zöld-fehér mezt tavasszal.
Jó hír a szurkolóknak, hogy hosszú sérüléséből felépült Csatlós Tamás, illetve Czibere Krisztián, aki még nem tudott Mindszenten pályára lépni, ugyanis térd problémákkal küszködött, jelenleg úgy néz ki a márciusi rajton már rá is számíthat Tóth edző.
Egyenlőre ennyi, de természetesen az ifjúsági keretből is szemezget majd a tréner.
A gárda az ifjúsági csapattal együtt kezdte meg a felkészülést január 15-én és heti három edzéssel kedd, szerda, péntek ütemben készülnek, majd február első hétvégéjén a szintén megyei I. osztályban szereplő Nagymágocs érkezik edzőmeccsre.
2011. február 05. szombat 11.00.
MSE-Nagymágocs 2011. február 09. szerda 17.30 MSE Mártély 2011. február 12. szombat 11.00 SZVSE-MSE 2011. február 18. péntek 18.00.
MSE Szigetcsép 2011. február 19. szombat 11.00 MSE-SZVSE 2011. február 19. szombat 13.00 MSE ifjúsági Szigetcsép 2011. február 23. szerda 18.00 Mórahalom MSE 2011. február 26. szombat 11.00 Nagymágocs MSE 2011. március 02. szerda 18.00 MSE Mórahalom 2011. március 06. vasárnap 11.00 MSE-Baks Megosztom!
|
2011-01-25 12:58:36
Martonosi János
A Puskás Stadionban épülhet az új nemzeti stadion
A korábbi tervekkel ellentétben mégis a Puskás Ferenc Stadion maradhat hosszú távon a magyar labdarúgó-válogatott otthona.
Studniczky Ferenc, a Magyar Labdarúgó Szövetség (MLSZ) versenybizottságának elnöke a Duna TV Sportaréna című hétfő esti műsorában elmondta, hogy a jelenlegi elképzelés szerint a mostani stadion falain belül húznának fel egy új létesítményt, megtartva a mostani muzeális értékeit.
` Mi futballstadionban gondolkodunk, nem multifunkcionális létesítményben - mondta Studniczky.
- A jelenlegi helyzetben most azt tudom mondani, hogy a Puskás Stadion jelenlegi helyén épülhetne fel, és az elképzelés szerint, ami szerintem egy fantasztikus ötlet, a külső, muzeális elemek megtartásával belehelyeznénk egy teljesen új stadiont.
` Korábbi tervek szerint a Magyar Labdarúgó Szövetség a Fehér úton építette volna fel a Nemzeti Labdarúgó Arénát, itt üzlethelyiségek mellett egy múzeum is létrejött volna.
Az új budapesti stadion ügyében még nem született döntés, jelenleg az állami szervekkel egyeztet az MLSZ, ugyanis az építés a költségvetést terhelné.
Idén várhatón elkészül egy hatástanulmány, és a tervezés is elkezdődik.
Forrás: MR
2011-01-25 13:30:10
Martonosi János
A piac már februárra figyel
Sem a piacot, sem az elemzőket nem lepte meg a hétfői kamatdöntés, amellyel a Monetáris Tanács 25 századponttal, hat százalékra emelte a jegybanki alapkamatot.
Az elemző szerint inkább az volt a váratlan, hogy a február már nem feltétlenül hoz emelést.
A hétfői kamatemelés az inflációs várakozások emelkedésével, illetve a jegybanki célokkal indokolható volt - mondta a Krónikának a Cashline vezető elemzője.
Sarkadi Szabó Kornél szerint ugyanakkor a kamattartást is meg lehetett volna indokolni, ami abból is látszik, hogy a döntés igen szoros volt.
A kamatemeléssel egyébként az inflációs várakozásokat igyekszik hűteni a jegybank, a magasabb kamat ugyanis visszafogja a keresletet a piacokon, így elejét veheti az újabb drágulásnak.
Azt azonban még nem tudni, hogy a döntéssel sikerült -e érdemben befolyásolni az inflációs kilátásokat.
Németh Dávid az ING bank vezető elemzője szerint a jegybanknak lassan érdemes lehet elgondolkodni azon, hogy inkább egy kiváró stratégiára tér át, és megnézi, a következő hónapokban hogyan alakulnak az árak, a bértárgyalások a szakszervezetek között, így pontosabb képet kaphat az infláció 2011-es, 2012-es alakulásáról.
A kivárásra egyébként vannak is jelek, Simor András a döntés után arra utalt: mindez nem feltétlenül jelent további emelést.
A kamatdöntés után erősödni kezdett a forint, ám e bejelentés hatására a korábbi szintekre gyengült vissza.
Sarkadi szerint a piac számára inkább az volt a meglepetés, hogy a februári kamatülésen már nem feltétlenül az emelés mellett döntenek.
A jegybank is próbálja alakítani a várakozásokat, próbálja felkészíteni a piacot egy jövőbeli, esetleg akkor még nem várt döntésre - kommentálta Sarkadi Szabó Kornél.
Az elemzők abban egyetértenek: ettől függetlenül alakulhatnak úgy a körülmények, amelyek a jegybankot további emelésre kényszerítik.
Forrás: MR
2011-01-25 13:30:50
Olasz Monika
Bővül a közfoglalkoztatottak köre
2011. évtől kezdődően új közfoglalkoztatási rendszert vezettek be, amelynek legfőbb célja, hogy minél több munkára képes és kész aktív korú szociálisan rászoruló ember számára biztosítson munkalehetőséget tájékoztatott dr. Ambrus Norbert, Hódmezővásárhely Megyei Jogú Város Önkormányzat jogi irodájának vezetője.
2011-ben megváltoztak a szabályok, melynek a döntő módosulása abban foglalható össze, hogy míg az elmúlt években az önkormányzatoknak minden évben közfoglalkoztatási tervet kellett készíteniük, idén már nem kell.
Az önkormányzat a Munkaügyi Központ közreműködésével pályázhat rövid- vagy hosszútávú közfoglalkoztatási programban való részvételre mondta dr. Ambrus Norbert, a január 25-én megrendezett sajtótájékoztatón.
A jogi iroda vezetője a két program közötti különbségről is beszélt.
2 és 4 hónapos munkaviszony keretében tudnak napi 4 órában dolgozni azok, akik a rövid időtartamú programban tevékenykednek, míg a hosszú időtartamúban 1 évig is lehetőség van a munkaviszonyra napi 8 órában.
Hódmezővásárhely Megyei Jogú Város Önkormányzata jelenleg a rövid időtartamú programot indította be, 180 fő került az elsőkörös programba, és döntő többségük már el is kezdte a munkavégzést.
A közfoglalkoztatás új rendszerének keretében 106 fő a Városellátó és Beszerzési Nonprofit Kft.-nél végez segédmunkát, míg 74 fő a város oktatási intézményeiben végez takarítói, illetve segédmunkát.
A hosszú távú pályázatot az önkormányzat február hónapban tervezi benyújtani a Munkaügyi Központhoz, és legalább 100 főt szeretnének foglalkoztatni.
A rövid időtartamú programba, pedig átlagosan 300 fő bevonását tervezik a későbbiekben.
2011-01-25 13:40:16
Martonosi János
Újabb raktárral bővült a Szegedi Ipari Logisztikai Központ
Újabb raktárral, illetve infrastrukturális fejlesztésekkel bővült a Szegedi Ipari Logisztikai Központ (SZILK); a valamivel több mint 750 millió forintos beruházás felét uniós forrás biztosította, az ötven százalékos önerő mellett közölte a keddi projektzáró sajtótájékoztatón az üzemeltető Globallog Logisztikai, Ingatlanhasznosító és Szolgáltató Kft. ügyvezető igazgatója Szegeden.
Vörös Béla elmondta: a beruházás során egy 2.600 négyzetméteres raktárcsarnokot építettek, közműfejlesztést hajtottak végre, úthálózatot bővítettek és jelentős számítástechnikai fejlesztés valósult meg.
A projekt 2009 februárjában kezdődött és 2011. január 31-én zárul.
A meglevő raktárakat jelenleg mintegy 30 cég használja, köztük mintegy tíz állandó bérlő.
A központ területén működő cégek mintegy 300 embernek adnak munkát.
A Globallog Logisztikai Kft. jogelődjét 1997-ben azzal a céllal alapította az akkori tulajdonosi kör, hogy létrehozza és üzemeltesse az M5, illetve M43 autópályák bevezető szakasza mellett elhelyezkedő 46 hektáros nagyságú területen fekvő Szegedi Ipari Logisztikai Központot.
A SZILK fejlesztése 2006-ban kezdődött el, akkor első ütemben egy 2.600 négyzetméter raktárépület készült el, valamint egy irodaépület, amiben a vámhivatal kapott helyet.
Emellett kamionparkolók készültek és megkezdődött a logisztikai tevékenység.
A második ütemben az infrastrukturális fejlesztések mellett elkészült a Hansa-Kontakt Kft. 30 ezer négyzetméteres raktárbázisa és az irodaépülete.
Forrás: MTI
2011-01-25 13:51:17
Martonosi János
Naponta több mint 30 milliárd forintot kell beszednie a NAV-nak
Az összevont új adóigazgatási szervezetnek naponta több mint 30 milliárd forint bevételt kell biztosítania; mindezt úgy kell elérnie, hogy közben folytatódnia kell az integrációs munkának, össze kell hangolni a szervezeti fejlesztéseket, s megfelelni az uniós elvárásoknak is - mondta Vida Ildikó, a Nemzeti Adó- és Vámhivatal (NAV) elnöke kedden.
Vida Ildikó a Nemzetközi Vámnap alkalmából rendezett ünnepségen ismertette: tavaly a két jogelőd szervezet - az adó- és a vámhatóság - együttesen 9.311 milliárd forint bevételt biztosított, több mint 282 ezer ellenőrzést végzett, mintegy 418 milliárd forint jogerős adókülönbözetet megállapítva.
Forrás: MTI
2011-01-25 14:11:07
Martonosi János
Roham a gázért: alternatíva benzineseknek
Az egyik hazai forgalmazó kezdeményezi: engedjék parkolni a gázüzemű autókat a mélygarázsokban.
Az autógázzal működő autók parkolóházakba hajtását tiltó hazai rendelet megváltoztatását kezdeményezi a Prímagáz.
A cég szerint a szabályozás elavult; a gázüzemű autók kisebb robbanásveszélyt jelentenek a benzinhajtásúaknál.
Az utóbbi időszakban ugrásszerűen megemelkedett a hazai érdeklődés az autók gázüzeművé alakítására, az LPG-t árusító kutak forgalma pedig az év eleje óta 10 százalékkal nőtt - derül ki a cég műszaki igazgatója, Kirilly Tamás közléséből.
Igaz ugyan, hogy az autógáz ára is emelkedett - az elmúlt egy évben mintegy 40-50 forinttal-, ám még mindig lényegesen olcsóbb, mint a benzin.
Ezért talán nem túlzottan optimista a cég vélekedése, mely szerint a következő tíz évben, az elektromos és hibridhajtású járművek térhódításáig hazánkban is a folyékony gáz lesz a benzinüzemű motorok legelterjedtebb alternatívája.
- Tőlünk nyugatra az autógáz felhasználása dinamikusan emelkedik, 2015-re 10 százalékos lesz a cseppfolyós gázzal, vagyis LPG-vel hajtott személyautók aránya - ismertette a helyzetet a Prímagáz műszaki igazgatója.
Kirilly Tamás elmondta, Lengyelországban évi 1,5 millió tonna autógázt használnak fel, ami hatvanszor annyi, mint a hazai 25 ezer tonnás fogyasztás.
Bár ez az arány egész Európában egyedülálló, jól jelzi a fejlődés ütemét.
Az autógázzal hajtott autók messze túlteljesítik a legszigorúbb környezetvédelmi besorolásokat is.
Az LPG-vel kombinált hajtású autók széndioxid-kibocsátása 20, szénmonoxid-kibocsátása 50, szénhidrogén-kibocsátása 40-60 százalékkal alacsonyabb a csak benzinüzemhez képest, míg a szilárd-részecske kibocsátás teljesen megszűnik.
Gázzal hajtva például egy húszéves, katalizátor nélküli benzines autó is gond nélkül felülteljesíti a még be sem vezetett, euro5-ös környezetvédelmi normákat.
Kétségtelen, hogy a " gázautózás " elleni egyik - főként városi - érv, hogy az LPG matricás autók nem hajthatnak be a mélygarázsokba és a parkolóházakba.
Az ilyen rendelkezéseket a Nyugat-Európai országok is fokozatosan megszüntetik.
A gázos autók rendszere jobban túlbiztosított, mint a gőzként szintén robbanásveszélyes benzineseké.
Mivel a gázzal működő autók száma dinamikusan nő, ennyi járművet nem lehet kitiltani, és nincs is értelme - véli az igazgató.
Forrás: beol
2011-01-25 14:35:09
Martonosi János
A HáziPatika.com idén is kiosztotta hagyományos,` Az év kórháza` elnevezésű elismeréseit, amelyet a betegek szavazatai alapján ítéltek oda.
Újdonság az előző évekhez képest, hogy az összesített versenyben dobogós kórházak idén mind vidékiek.
Csongrád megyében három kategóriagyőztes kórház is lett.
A már hagyománynak számító, hatodik éve megrendezett` Az év kórháza` internetes szavazással a szervező HáziPatika.com ismét esélyt adott a betegeknek arra, hogy hangot adjanak véleményüknek, és megmondják, szerintük melyik az ország legjobb kórháza.
Az ünnepélyes díjkiosztó keretében 2011. január 25-én, az MTA dísztermében vehették át elismeréseiket a győztes intézmények.
" Rendkívül érdekes tanulságai vannak a szavazásnak` mondta el az eseményen Pilling Róbert főszerkesztő.
" A legszembetűnőbb például, hogy az összesített versenyben az első háromba eddig minden évben bejutott egy fővárosi intézmény, sőt, tavaly mindhárom első helyezett budapesti volt; idén azonban a vidéki kórházak győzedelmeskedtek.
Továbbá a kategóriaverseny eredményei alapján szembetűnő az a változás is, hogy a győztesek szinte kivétel nélkül sebészetek és/vagy szülészetek.
Ezek az osztályok az elmúlt években valóban az átlagosnál jobban fejlődtek a legtöbb intézményben, ezt pedig már a betegek is értékelik.
` 2010-ben jóval kevesebb pontszámot kapott szinte minden intézmény, így figyelembe kell venni, hogy a győztes vidéki intézmények is alacsonyabb átlagpontszámmal tűntek ki a mezőnyből.
" A szavazás azt mutatja, hogy a laikusok szemében az egészségügy presztízse az utóbbi években kicsit csökkent` tette hozzá Pilling Róbert " ez az eredményeken is meglátszik.
` Tavaly még az ötödik helyezett is magasabb pontszámot ért el összesítettben, mint idén a legelső intézmény.
Az eredmények hátterében több minden állhat, talán kritikusabbá váltak az emberek, vagy összességében elégedetlenebbek.
Megyei szintre bontva Csongrád a 3,779-es átlag alapján a sereghajtó 27. helyezést érte el a rangsorban (a budapesti kerületeket és a megyéket külön értelmezte a verseny; összesen 31 helyezés volt a listán, mert 11 kerületre egyáltalán nem érkezett szavazat); a megye ugyanakkor három kategóriagyőztest is adott:• Dr. Bugyi István Területi Kórház• SZTE ÁOK Szülészeti és Nőgyógyászati Klinika• SZTE ÁOK Sebészeti Klinika Az Év Kórháza versenyben` orvos-szakmai ellátás`,` ápolás- és szakszemélyzet`,` infrastruktúra`,` ellátás`, valamint` környezet és tisztaság` kategóriákban lehetett pontozni a kórházakat.
Az abszolút győztesek a kategóriánként elért pontszámok átlagolásával legjobb eredményt elért intézmények lettek.
Az összesített verseny nyertesei:• Bács-Kiskun Megyei Önkormányzat Kórháza (1. helyezés)• SzigetvárMED Egészségügyi Szolgáltató Közhasznú Nonprofit Kft. (2. helyezés)• Dombóvári Szent Lukács Egészségügyi Nonprofit Kft (3. helyezés) A kategóriánkénti verseny győztes kórházai: Orvos-szakmai ellátás kategória (holtversenyben két győztes intézmény):• SE ÁOK I. sz. Szülészeti és Nőgyógyászati Klinika• SE ÁOK I. sz. Sebészeti Klinika Ápolás- és szakszemélyzet kategória (holtversenyben két győztes intézmény):• Dr. Bugyi István Területi Kórház• SE ÁOK Érsebészeti Klinika Infrastruktúra kategória:• SZTE ÁOK Szülészeti és Nőgyógyászati Klinika Ellátás kategória:• SZTE ÁOK Sebészeti Klinika Környezet és tisztaság:• Almási Balogh Pál Kórház Egészségügyi és Szolgáltató Nonprofit Kft.Forrás: szegedma
2011-01-25 14:36:58
Martonosi János
Kósa: a médiatörvény nem sérti a szólásszabadságot
2011-01-25 14:39:16
Martonosi János
1100 milliárd forint pályázható
" Januártól 1100 milliárd forint pályázható az Új Széchenyi Terv keretében, a meghatározott stratégiai célok mentén " - jelentette be Molnár Ágnes, a Nemzeti Fejlesztési Minisztérium fejlesztéspolitikai koordinációért felelős államtitkára.
" A tárca számításai szerint, a 93 pályázati kiírás, amelyekre március 1-től lehet pályázni, 3-4 ezer milliárd forintnyi forrást mozgat meg a magyar gazdaság élénkítése érdekében " - közölte a Heves Megyei Kereskedelmi- és Iparkamara fórumán az államtitkár.
" Mindezt a pályázati rendszer egyszerűsítésével, a bürokratikus akadályok letörésével, a többi között lerövidített bírálati idővel és adatlapokkal kívánja segíteni a kormányzat " - tette hozzá.
Forrás: MTI
2011-01-25 14:43:35
Martonosi János
Magyar állampolgár is volt a robbantás áldozatai között
2011-01-25 14:43:45
Kodácz Csengele
Tegyük ötször naponta
A rendszeres, kiegyensúlyozott étkezés elengedhetetlen az egészséges élethez!
A Rádió 7 Női magazin című műsorában Tápainé Szabó Anikó dietetikussal beszélgettünk.
A legnagyobb hiba, amit elkövetünk, hogy nem rendszeresen étkezünk árulta el táplálkozási szokásainkról Tápainé Szabó Anikó dietetikus.
A rendszeres, kiegyensúlyozott étkezéshez napi 4-5-szöri étkezésre van szükség.
A dietetikus szerint a legfontosabb étkezés a reggeli.
A reggelit semmilyen körülmények között ne mulasszuk el.
Ilyenkor a legjobb, ha szénhidrátot, fehérjét fogyasztunk.
Tízóraira együnk gyümölcsöt, vagy zöldséget, a lényeg, hogy olyat együnk, amivel kibírjuk délig, az ebédig.
Az ebéd is nagyon fontos étkezés, de ilyenkor sem szabad túl nehéz ételeket fogyasztani.
Nagyon fontos a leves fogyasztása, lehetőleg egy könnyebb, zöldségben gazdag, rántásnélküli levest válasszunk.
Másodikra ehetünk húst, és délben megengedett pár kocka csokoládé is, desszert gyanánt.
Uzsonnára fogyasszunk gabonafélét, például műzliszeletet.
Fontos, hogy a vacsorát se hagyjuk ki, de ilyenkor könnyű ételt fogyasszunk, hiszen az ilyenkor elfogyasztott kalóriákat már nem égetjük el!
Gondoljunk a megfelelő mennyiségű folyadék bevitelére is.
A szervezetnek naponta minimum 1,5 liter folyadékra van szüksége.
Kodácz Csengele
2011-01-25 15:39:10
Kokovai Péter
Perlik az államot a kisebbségi választásról kizárt MCF- es jelöltek
Pertársaság alakításával pert indítanak a magyar állam ellen és 280 millió forint kártérítést kérnek azok a kisebbségi képviselők, akik a Legfelsőbb Bíróság jogerős döntése értelmében nem vehettek részt a január 9-i országos kisebbségi választásokon - közölte Kolompár Orbán, a Magyarországi Cigányok Országos Fórumának (MCF) elnöke.
Az MCF 27 jelöltjét adminisztratív hibák miatt nem vette nyilvántartásba az Országos Választási Bizottság (OVB).
A határozatot az MCF a Legfelsőbb Bíróságon megtámadta, de a bíróság a panaszt elutasította.
Kolompár Orbán kedden, az OVB épülete előtt tartott sajtótájékoztatóján azt mondta: a választásról kizárt jelöltjeiket erkölcsi és anyagi kár érte, ezért pertársaságot alakítanak és pert indítanak a magyar állam ellen.
Forrás: MTI
2011-01-25 15:44:25
Kokovai Péter
Szijjártó: a kormány garantálja a nyugdíjakat
2011-01-25 15:53:09
Kokovai Péter
A hazai erdőtársulásokban leginkább érdekes színfoltként, ritka elegyfaként előforduló, de dísznövényként is ismert tiszafát választotta 2011-ben az év fájának az Országos Erdészeti Egyesület.
2011-01-25 16:46:26
Kokovai Péter
Megfejték az utánfutót is a szeszcsempészek
2011-01-25 17:16:42
Kokovai Péter
Szerdától látogatási tilalom a szentesi kórházban
" A Csongrád Megyei ÁNTSZ folyamatosan figyelemmel kíséri az influenza-járvány alakulását Szentes és Csongrád vonatkozásában.
A mai napon a megbetegedések száma elérte azt a szinten, amely alapján látogatási tilalmat kell elrendelni. " - olvasható a szentesi kórház sajtóközleményében.
" Mindannyiunk, az intézményünkben fekvő betegek és az újszülöttek védelme érdekében 2011. január 26-tól látogatási tilalmat rendelünk el a Dr. Bugyi István Kórházban. " - tájékoztatta szerkesztőségünket az egészségügyi intézmény.
2011-01-25 17:30:02
Olasz Monika
Egy magyar síelő életét vesztette a francia Alpokban
Egy magyar síelő feltehetően baleset következében életét vesztette a francia Alpokban.
A tragédia hétfő délelőtt a dél-franciaországi Briancontól mintegy húsz kilométerre található Puy-Saint-Vincent síterepén történt.
Az eddig ismert tények szerint a 43 éves férfi síelés közben egy fának ütközött a Bois des Coqs nevű piros jelzésű erdei pályán, és a baleset következtében a helyszínén életét vesztette - közölte kedden az MTI-vel a helyi csendőrség.
A tragédia pontos körülményeit a helyi csendőrség jelenleg is vizsgálja.
Forrás: MTI
2011-01-25 17:36:35
Olasz Monika
Negyvenkét sportág kap felkészülési támogatást a MOB-tól
2011-01-25 17:50:12
Olasz Monika
Diploma helyett piacképes szakma?
Mindenáron diploma vagy inkább egy piacképes, keresett és jól megfizetett szakma, amely akár családi vállalkozásként is működik.
A pályaválasztás egyik örök dilemmája.
Sajtóhírek szerint Ausztriában és Németországban több ezer a vendéglátásban dolgozó szakmunkásra lenne szükség.
Főként az idegenforgalmi területeken keresnek szakácsokat, pincéreket, gyorséttermi eladókat, a szállodákban pedig londinereket, szobalányokat, portásokat.
Nem ez az egyetlen terület, ahol egy jó szakmával és biztos nyelvtudással rendelkező munkavállaló állást találhat.
Németországba az idegenforgalmi szakemberek mellett betegápolókat, míg Ausztriába ipari szakmunkásokat (asztalos, hegesztő, elektrotechnikus, ács, szobafestő, útépítő, klímaberendezés-szerelő, tetőfedő, kőműves, útépítő) keresnek a munkaadók.
A jó szakember ugyanakkor nemcsak külföldön kelendő, Magyarországon egyre több szakmában esett vissza a képzésekre jelentkezők száma.
Az úgynevezett hiányszakmáknál, amelyekről régiónként döntenek, éppen ezért ösztöndíj rendszert vezettek be.
Aki ilyen képzésre jelentkezik, a tanulmányi idő alatt havi támogatásra számíthat.
Forrás: beol.hu
2011-01-25 17:59:01
Olasz Monika
A király beszéde kapta a legtöbb Oscar-jelölést
2011-01-25 18:05:48
Olasz Monika
Férfi kézilabda-vb: kikaptak a németek, nyolc között a magyarok
2011-01-25 18:14:16
Olasz Monika
Orbán: a magyar kormány fellép a zsidóságot sértő jelenségekkel szemben
A magyar kormány elkötelezett amellett, hogy a társadalom értékes közösségének számító zsidóság jogait feltétel nélkül tiszteletben tartsák - biztosította Orbán Viktor kedden Brüsszelben Mose Kantort, az Európai Zsidó Kongresszus elnökét.
Kantor több más európai zsidó vezetővel - köztük Feldmájer Péterrel, a MAZSIHISZ elnökével és Zoltai Gusztávval, a szervezet ügyvezető igazgatójával - közösen találkozott az EU soros elnökségét ellátó Magyarország miniszterelnökével - tájékoztatta az MTI-t Havasi Bertalan, a kormányfő sajtóstábjának vezetője, aki maga is jelen volt az eszmecserén.
A magyar kormány fellép az emberi méltóságot, illetve a zsidóságot sértő jelenségekkel szemben - jelentette ki a megbeszélésen a miniszterelnök.
Orbán kifejtette a zsidó vezetők előtt, hogy a magyar EU-elnökség meghatározó eleme az emberi méltóság tiszteletben tartása, az Európában élő közösségeknek kijáró tisztelet feltétlen megadása.
A zsidó vezetők megállapították, hogy a gazdasági válság következtében tavaly erősödött mind a hagyományos, mind az Izrael-ellenesség formáját öltő antiszemitizmus.
A találkozó résztvevői egyetértettek abban, hogy e tendencia megállítása az európai politikai feladata is.
Orbán Viktor elmondta, hogy Magyarországon ugyanakkor az előző időszakhoz képest javult mind az általános értelemben vett politikai közhangulat, mind a zsidóságot övező közhangulat - közölte Havasi Bertalan.Forrás: MTI
2011-01-25 18:21:38
promenad.hu
Hamarosan elfogy a hely az interneten
Nagyjából a kilencvenes évek nagy kereskedelmi internetrobbanása óta világos a szakemberek számára, hogy az interneten előbb-utóbb el fog fogyni a hely.
Először a 2000-es évek közepére jósolták ezt, aztán a 2010-esekre, és most, pontosan 2011. január 24-én eljött a vég, nincs tovább, ki lehet tenni a megtelt táblát.
Illetve ez azért így nem egészen pontos olvasható az index.hu-n.
Az` elfogy a hely` pánik alapja az ip-címek rendszere.
Az ip-cím minden egyes internetre kötött számítógép, vagy bármilyen más eszköz, akár egy hálózati nyomtató, egyedi azonosítója, ennek alapján találják meg az adatcsomagok a célpontjukat.
Az ip-címek rendszerét, az IPv4-et annak idején új találták ki, hogy 32 bitben határoztak meg egy cím méretét, ami azt jelenti, hogy egészen pontosan 4 294 967 296 féle cím létezhet.
Ebből lejön pár tízmillió, speciális célokra lefoglalt cím, marad bő négymilliárd, ami a nyolcvanas évek elején, amikor az internetes protokollt (ennek a rövidítése az ip) kitalálták, nagyjából a végtelennel tűnt egyenértékűnek.
Az ip-címeket egy nemzetközi szervezet, az IANA (Internet Assigned Numbers Authority) felügyeli.
Az IANA alatt öt nagy régiós szervezet áll, ezek a RIR-ek (Regional Internet Registry), van egy ilyenje Ázsiának és a csendes- óceáni térségnek, egy Észak-Amerikának, egy Latin-Amerikának, egy Afrikának, és egy Európának.
Ezektől a szervezetektől igényelnek címtartományokat az internetszolgáltatók.
Az IANA hivatalos táblázata még a január 4-i állapotokat mutatja, mely szerint még hét kiosztatlan blokk volt, amelyek a becslések szerint október-november környékére elfogynak, és az internetszolgáltatóknál használatba kerül a teljes címtartomány.
Megoldás persze van, úgy hívják, IPv6, 1994-ben fogadták el a szabványt, ami 32 bitesről 128 bitesre vált, vagyis a sokszorosára nő a megcímezhető tartomány: nagyjából 340 282 366 és utána még harminc nulla.
Az IPv4-ről IPv6-ra átállás elvileg egyszerű, az elv ugyanaz, mint amikor a kilencvenes évek végén a hatjegyű mobilszámok hétjegyűkre változtak, és minden régi szám elé oda kellett tenni egy kilencest.
A gyakorlat azért ennél kicsit bonyolultabb, hiszen a világ összes szerverét, routerét, modemét és egyéb hálózati eszközét fel kell készíteni arra, hogy a címeket ezentúl 32 helyett 128 jegyű számként kell kezelni.
Ez az esetek túlnyomó részében szoftverfrissítést, átkonfigurálást jelent és nem az eszközök fizikai cseréjét. forrás: szegedma.hu
2011-01-25 18:30:54
promenad.hu
NKA: 8,69 milliárdból gazdálkodhat idén a kulturális alap
Az idei esztendőben legalább 8,69 milliárd forintból gazdálkodhat a Nemzeti Kulturális Alap (NKA), de ez a keret remélhetőleg nőni fog - mondta el kedden Budapesten az NKA Bizottságának elnöke.
Jankovics Marcell emlékeztetett arra, hogy az idei összeg nem jelent számottevő növekedést az előző évekhez képest.
Mint hozzátette azonban, a 8,69 milliárd forint egyelőre csak becslés, mert az NKA bevételét az ötöslottó játékadójának 90 százaléka adja, így a lottózási kedv esetleges növekedése a kultúrára jutó forrásokat is megemelheti.
Az NKA működésére 907 millió forintot szánnak, míg a könyvkultúra támogatását szolgáló Márai-programra 1 milliárdot.
A frissen induló, nagyszabású projekt finanszírozása azonban részben a Nemzeti Erőforrás Minisztérium ideiglenes hozzájárulásával történik, így a szabad pályázati keretbe 7,2 milliárd forint jut.
Az 1,8 milliárdos miniszteri keret mellett a szakmai kollégiumok 5,4 milliárd forinttal gazdálkodhatnak 2011-ben.
Idén jelentősen, 70 millióval növekszik a Népművészeti Kollégium támogatása, de az Építőművészeti Kollégium is a tavalyinál 40 millióval nagyobb keretből írhat ki pályázatokat.
Nő az Iparművészeti és Múzeumi Kollégiumok költségvetése is, elsősorban abból a célból, hogy a közgyűjtemények anyagának digitalizálása az eddiginél gyorsabban és hatékonyabban folytatódhasson.
Az átcsoportosítások fő vesztese a Felemelő XIX. század programsorozat, melyre a tervezettnél 50 százalékkal kevesebb pénz, 100 millió forint jut 2011-ben.
Jankovics Marcell kiemelte: két friss törvénymódosításnak köszönhetően a Nemzeti Kulturális Alap év végi maradványait ezentúl nem vonhatja el a költségvetés, a hosszabb projektek év végén átnyúló része pedig már nem a következő esztendő költségvetését fogja terhelni. forrás: MTI
2011-01-25 18:40:34
promenad.hu
Kolompár most bepótolta, amit a tárgyalás miatt kihagyott
Kedden vette át az országos cigány önkormányzati mandátumát a testület korábbi elnöke az Országos Választási Bizottságtól.
Kolompár Orbán a testület egy héttel ezelőtti alakuló ülésén nem vett részt, mert Kecskeméten kellett bíróság elé állnia.
Kolompárt a többi között sikkasztással, okirat-hamisítással, csalással és az Európai Unió pénzügyi érdekeinek megsértésével vádolják.
Az Országos Cigány Önkormányzatot nyolc évig irányító politikus ártatlanságát hangsúlyozza, és nem tart attól, hogy az átadás-átvétel után újabb szabálytalanságokra derül fény.
` Olyan éve, olyan napja, olyan hete az általam vezetett országos önkormányzatnak nincs, amit eddig a nyomozóhatóságok át ne vizsgáltak volna` fogalmazott Kolompár Orbán.
` Ebből adódóan azt látom, vagy inkább úgy gondolom, hogy nincs már mit feltárni, hiszen minden a nyomozóhatóság kezében van, ebből adódóan úgy gondolom, nem fognak kipotyogni csontvázak` tette hozzá. forrás: hírtv.hu
2011-01-25 18:53:49
promenad.hu
Másfél éve figyelmeztettek a partfalomlás veszélyére Kulcson
Szakemberek már több mint egy évvel ezelőtt figyelmeztettek arra, hogy leszakadhat a partfal a Fejér megyei Kulcson.
2009 június-júliusában a Budapesti Műszaki Egyetem munkatársai Farkas József professzor vezetésével három helyen fúrtak be a kulcsi partfalba.
A számítógépes feldolgozás után kiderült: bármikor megindulhat a Hullám utcában a part.
Az érintett területen tíz-tizenkét éve vezették be az ivóvizet, szennyvízcsatornát azonban nem építettek ki, miközben egyre többen laknak állandó jelleggel a Duna- parti településrészen, ami eredetileg nyaralóterület.
Ahogy a professzor elmondta, a szennyvízszikkasztás és a csőtörések következtében telítődött a talaj vízzel.
Ehhez adódott hozzá az elmúlt félév nagy esőzése, legutóbb pedig a Duna áradása.
Ezt már nem bírta el a part.
Kiss Csaba, Kulcs polgármestere azt mondja: 2009 őszén pályáztak szennyvízcsatorna kiépítésére.
A veszélyt jelző szakértői véleményt is csatolták a beadványhoz, a pályázatuk ennek ellenére sem nyert.
Most a területen levő 53 házból 17 már életveszélyes állapotban van, de ez a szám tovább emelkedhet.
A partfalat a műszaki egyetem szakértői szerint nem lehet megállítani. forrás: mr1-kossuth.hu
2011-01-25 19:10:32
promenad.hu
Megjelentek a lakáspiacon a kényszer-eladók
2011-01-25 19:15:26
Olasz Monika
Schmitt: jobban figyelnek Magyarországra az uniós elnökségnek köszönhetően
2011-01-25 19:25:36
promenad.hu
Új Szó: átalakítják a kisebbségi támogatási rendszert Szlovákiában
A szlovák kormány kisebbségekért felelős miniszterelnök-helyettesi hivatalában készül a kisebbségi kultúrák finanszírozásáról szóló törvény.
A tervezetről Hégli Dusán, Rudolf Chmel miniszterelnök-helyettes tanácsadója nyilatkozott az Új Szó című pozsonyi napilapban.
Hégli Dusán elmondta, hogy jelenleg az alaptézisek tisztázásánál tart a törvény előkészítése.
A jogszabály megfogalmazása előtt meg kell határozni, mit jelent a kisebbségi kultúra, és kik a kisebbségek képviselői.
Ezt követően egyeztethetnek a szlovákiai kisebbségek azon képviselőivel, akiket decemberben delegáltak a szlovákiai nemzetiségek a törvényelőkészítő testületbe.
" Míg a magyarságnál a művészet, a tudomány, a kutatás, a pedagógia, a közművelődés, a kiadói tevékenység mind-mind támogatást igényel, addig a pár ezres horvátságnak évente egy vagy két rendezvény megszervezésére van igénye.
Mások a problémáik, és mást várnak el a törvénytől a különböző lélekszámú közösségek hangsúlyozta Hégli Dusán, hozzátéve, hogy a különböző elvárások figyelembevétele mellett a kiszámíthatóság érdekében szükséges azt meggátolni, hogy " egy esetleges kormányváltás után egy hivatalnokon múljon, melyik kisebbségnek mire mennyi jut ".
A tervek szerint a kisebbségek a hivatalos népszámlálási adatok alapján arányosan kapnának támogatásokat közösségi céljaikhoz.
A támogatások három pillérre épülnének: a normatív finanszírozás mellett minden kisebbség számára akkreditációs bizottságot hoznának lére a középtávú tevékenységek és a rövidtávú pályázatok elbírálására.
A tanácsadó szerint a jelenleginél egyszerűbb elbírálás mellett a mostaninál szigorúbb pénzügyi ellenőrzés szükséges.
" Az a célunk, hogy a magyar kultúra Szlovákiában fejlődjön, s ne csak helyi jelentőségű dolgokat támogassunk " jelentette ki az Új Szónak Hégli Dusán. forrás: MTI
2011-01-25 19:38:15
Olasz Monika
Megszúrta nevelőjét egy fiú egy fővárosi nevelőintézetben
Szökési kísérlet közben ollóval megszúrta a nevelőjét egy fővárosi javítóintézetben élő 17 éves fiú hétfő késő este, a fiatalember ellen hivatalos személy ellen elkövetett emberölés kísérletének megalapozott gyanúja miatt eljárást indult - közölte a rendőrség és a Nemzeti Erőforrás Minisztérium.
Egy vagyon elleni bűncselekménnyel gyanúsított 17 éves fiatalember egy III. kerületi javítóintézetben egyelőre tisztázatlan okból megütötte az egyik nevelőt.
Néhány másodperccel később az intézet egy másik nevelőjét egy ollóval nyakon szúrta, az 53 éves férfi nyolc napon túl gyógyuló sérüléseket szenvedett, a mentőszolgálat munkatársai kórházba szállították.
A megütött nevelő sérülése orvosi ellátást nem igényelt - írta honlapján a rendőrség.
A gyanúsítottat, pszichiátriai vizsgálatát követően, büntetés-végrehajtási intézetben helyezik el.
A Nemzeti Erőforrás Minisztérium szociális, család- és ifjúságügyért felelős államtitkárságának keddi közleménye szerint az incidens egy szökési kísérlet közben történt.
A körülmények tisztázására a minisztérium is részletes vizsgálatot indított.
Forrás: mr1-kossuth.hu
2011-01-25 19:49:01
promenad.hu
Egyre többen képtelenek törleszteni hiteleiket Békés megyében
Megközelíti a 3400-at a hiteleket kilencven napnál régebben nem fizetők száma Békés megyében - tette közé a legfrissebb adatokat a Banki és Végrehajtási Károsultak Információs Irodája.
Nagyjából ugyanennyi a már régebben felmondott hitelszerződések száma is.
Eszerint egy átlagos, négy fős családot figyelembe véve, több mint 27 ezren kerültek adósságcsapdába a 366 ezres Viharsarokban.
Az információs iroda tájékoztatásából az is kiderült, hogy ezenfelül körülbelül ötvenezren állnak végrehajtás alatt egyéb hitel vagy közüzemi tartozások miatt.
A statisztikák szerint a megye lakosságának 15 százaléka van közvetlen veszélyben.
Az általános állapotokat vizsgálva megállapítható, hogy a térség fokozottan hátrányos helyzetű, nagy a munkanélküliség, az ingatlanok átlagos állapota is rossz.
A lakosság jelentős hányada él segélyekből, a közüzemi tartozásokat is képtelen fizetni, ezért egyre nagyobb számban mondják fel a lakásvásárlásra felvett hiteleket is.
A megye egyetlen mentsvára a két közeli és szomszédos országgal történő jobb gazdasági lehetőség felhasználása, szorosabb gazdasági kapcsolatok kiépítése, valamint a szociális szövetkezetek és alapítványok rohamos elterjesztése - áll az iroda jelentésében.
Schán László pénzügyi tanácsadó - az ágazat más szereplőivel együtt - a hitelpiac mélypontját tapasztalta meg az elmúlt időszakban.
A szakember elmondta, a válság utáni idők nem annyira a jó befektetésekről, mint inkább a bajba jutott devizahitelesek felszínen maradásáról szólnak.
A bankok több segítő eszközt dolgoztak ki, de tökéletes megoldás nem létezik.
Állítólag nem az az adósság frankról euróra történő átváltása sem. forrás és teljes cikk: beol.hu
2011-01-25 21:09:59
Antal Sándor
Több mint kétszázmillió a hiány Mindszenten
Nehéz anyagi helyzetben van Mindszent város Önkormányzata, ugyanis több mint 200 millió forint a hiány.
A kedden délután összehívott rendkívüli zárt testületi ülésen is erről volt szó, ugyanis február 15-ig össze kell állítani a város költségvetését.
Több mint három órán át ülésezett kedden délután a mindszenti grémium, akik az Önkormányzat anyagi helyzetéről tárgyaltak.
A keddi zárt ülést is azért hívták össze, hogy meghatározzák azokat a programpontokat, amelyek mentén a költségvetést állítják majd össze, ugyanis ennek február 15-ig kész kell lennie.
Az előzetesen összeállított, az elmúlt év feladatain alapuló és az inflációt figyelembe vevő költségvetés tervezet arról szólt, hogy 220 millió forintos hiány van az idei gazdálkodásban fogalmazott Zsótér Károly polgármester, aki hozzátette:` egy konszolidációs tervet állítunk össze és február 15-re egy olyan költségvetést teszünk az asztalra a képviselőkkel, amely fenntartható működést biztosít Mindszenten és már nem tartalmazza azokat az elemeket, amitől ilyen magas hiány keletkezett`.
Nincs Mindszenten csődbiztos és úgy gondolom, hogy ha mindenki megfelelően elvégzi a munkáját, akkor nem is lesz jelentette ki Zsótér, akivel közösen a testület február 15-ig szinte kétnaponta ülésezik majd.
A legfontosabb céljuk, hogy a 200 millió forintos hiányt 100 millió alá szorítsák.
A jelenlegi 46 milliós adósságot a közüzemi számlák és az élelmiszer beszállítói teszik ki - zárta a polgármester.
2011-01-25 21:53:43
Kutasi Roland
Megszüntetné a Somogyi Béla utcai illegális szemétlerakót a képviselő
Áldatlan állapotok alakultak ki a vásárhelyi Somogyi Béla utcai szelektív gyűjtősziget körül - mondta el kedd esti fórumán Molnárné Kecskeméti Rita települési képviselő.
Sokan, más városrészekből ide kommunális hulladékot is hordanak, és a PET palackokat nem a gyűjtőkonténerbe teszik, hanem csak nejlonzacskóba, a gyűjtők mellé.
Így, aztán ha jön a szél, a környéket beborítja a hulladék.
A kertvárosias, egyébként ápolt területen fekvő gyűjtősziget mellé - amelyet egyszer már felszámoltak, de az itt lakók kezdeményezésére visszaállítottak -, nagy mennyiségben zöld hulladékot is hordtak az utca lakói, amely csak a rendetlenséget növeli, holott a zacskóba gyűjtött leveleket, levágott füvet, vagy a lemetszett, és összekötegelt gallyakat A. S. A. minden ház elől minden ürítés alkalmával díjmentesen elszállítja a kukák mellől.
A képviselő szerint a megoldást az jelentené, ha itt is a más városrészekben alkalmazott szelektív gyűjtésre állnának át, azaz a lakók az A. S. A.-tól ingyenesen megkapott fóliában egy hónapon át otthonaikban gyűjthetnék az összepréselt a PET palackokat és a papírhulladékot, amely csomagot a hónap utolsó gyűjtőnapján a köztisztasági cég elszállítana.
A Délibáb utcában lakó Bíró Jánost zavarja a hétvégén az ipari parkból érkező vegyszerszag és az akkor is folyó munka hangja, és úgy látja, túl magasra töltötték fel a töltésen túli területet.
A képviselő elmondta: az ipari parkba betelepült cégek számos szakhatósági engedély megszerzése után kezdhették meg a munkát, és ha konkrét kifogás érkezik a hivatalba, azt kivizsgálják.
Egyúttal megkérte a fórumon részt vevő Ékes József városüzemeltetési csoportvezetőt, hogy ellenőrizzék a terület feltöltöttségének mértékét.
Molnárné Kecskeméti Rita rövidesen sorra kerülő, újvárosi fórumára meghívja az ipari park ügyvezetőjét, hogy tájékoztassa a lakókat a parkban folyó tevékenységről.
A Hódtó utca 10-ben lakó Zelenovszy András úgy látja, hogy a tízemeletes ház lépcsőházában alkalmazott világítás túl sok energiát fogyaszt, a képviselőhöz fordult: hogyan lehetne ezeket kisebb teljesítményűre cserélni.
Molnárné Kecskeméti Rita javasolta: forduljanak a társasház közös képviselőjéhez, vagy vessék fel ezt a lakógyűlésen, ez ugyanis a társasház belügye.
Azt azonban hasznosnak nevezte, ha energiatakarékos égőket alkalmaznának.
Bakos Andrásnak Sarkalyban van földterülete, azonban az oda vezető út az év jelentős részén nem járható.
A képviselő elmondta: a külterületi utak javítására csak pályázati forrásból adódhat lehetőség, azonban az elsőbbség a belterület útjait illeti, amelyek jelentős károsodást szenvedtek ezen a téren.
Arnay Megosztom!
|
2011-01-25 22:05:30
Kutasi Roland
Az Európai Bizottság (EB) levele arra hívja fel a figyelmet, hogy a médiatörvény valószínűleg nem minden tekintetben áll összhangban az uniós joggal - közölte a Közigazgatási és Igazságügyi Minisztérium, megerősítve: amennyiben a testület kifogása megalapozott, a kormány a szükséges pontokon kész módosítani a jogszabályt.
A közlemény kitér arra, hogy az EB három, az uniós jogharmonizációval kapcsolatos ponton tett észrevételt, ám a felvetések egyike sem kérdőjelezi meg az alapjogok, a sajtószabadság és a véleménynyilvánítás érvényesülését, illetve az Országgyűlés által választott médiahatóság függetlenségét.
Az Európai Bizottság levele arra hívja fel a figyelmet, hogy a médiatörvény valószínűleg nem minden tekintetben áll összhangban az uniós joggal - közölte a Közigazgatási és Igazságügyi Minisztérium kedden, megerősítve: ha a testület kifogása megalapozott, a kormány a szükséges pontokon kész módosítani a jogszabályt.
Kovács Zoltán kommunikációért felelős államtitkár a közleményben az ellenzéki bírálatokra reagálva úgy fogalmaz: " elutasítunk minden olyan próbálkozást, amely a bizottsággal kialakított konstruktív szakmai párbeszédet politikai konfliktussá kívánja gerjeszteni ".
A tárca közleménye szerint a kormány napokon belül, legkésőbb a jövő hét elején válaszol Neelie Kroes levelére, amelyet a médiaügyekért felelős biztos Navracsics Tibor miniszterelnök-helyettesnek címzett.
A közlemény kitér arra, hogy a bizottság három, az uniós jogharmonizációval kapcsolatos ponton tett észrevételt, ám a felvetések egyike sem kérdőjelezi meg az alapjogok, a sajtószabadság és a véleménynyilvánítás érvényesülését, illetve az Országgyűlés által választott médiahatóság függetlenségét.
Neelie Kroes levelének első pontja azt elemzi, hogy a médiatörvény túlságosan kiterjeszti a kiegyensúlyozott tájékoztatás kötelezettségét, és elvárja azt minden audiovizuális szolgáltatótól, ideértve a letölthető video-szolgáltatásokat és az audiovizuális blogokat.
Ezzel a jogszabály a bizottság álláspontja szerint e szolgáltatók működését aránytalan mértékben akadályozhatja - számol be a közigazgatási és igazságügyi tárca.
Hozzáteszik: a bizottság szakértőinek kétségei vannak afelől, hogy ez megfelel -e az uniós Alapjogi Charta 11. cikkének (az arányosság elvének, valamint a véleménynyilvánítás és a tájékozódás szabadságára vonatkozó alapvető jognak), ezért pontosítások szükségességét vetik fel.
A levél második pontja az Európai Unió audiovizuális és médiaszolgáltatásokra vonatkozó irányelvének érvényesülését vizsgálva megjegyzi, hogy a magyar médiatörvény a más tagállamokban létesített médiavállalkozásokra az irányelvben meghatározott feltételeken túl is vonatkozik.
Szóvá teszi azt is: a bizottságnak kétségei vannak a más tagállamban letelepedett médiatartalom-szolgáltatókkal szemben kiszabható bírságok arányosságával kapcsolatban - olvasható a tárca közleményében.
A tájékoztatás alapján a levél harmadik pontja szerint a médiatörvény azon rendelkezése, hogy minden médiaszolgáltatónak be kell jegyeztetnie magát, aránytalanul korlátozhatja a letelepedés szabadságát és a szolgáltatások akadálytalan nyújtásának uniós elvét.
Kovács Zoltán kommunikációért felelős államtitkár hétfőn azt közölte, hogy a kormány a rá adott válasszal együtt teszi majd közzé az Európai Bizottság levelét, amelyben a testület a médiatörvénnyel kapcsolatos észrevételeit fogalmazta meg.
A levél ugyanakkor még aznap kiszivárgott.
(MTI)
2011-01-25 22:17:54
Kutasi Roland
Így függ össze a kenyér a szívrohammal és az agyvérzéssel
Ha valakinek magas a vérnyomása, és ezért folyamatos gyógyszerszedésre szorul, teljes őrlésű gabonából sült kenyér vagy pattogatott kukorica rendszeres evésével hasonló hatást érhet el - írják skót kutatók az American Journal of Clinical Nutrition folyóiratban.
A magas vérnyomás hatásos kezelése a szívroham vagy az agyi katasztrófa kockázatának csökkentését eredményezheti.
Aki kizárólag a fehér finomlisztből sütött kenyér és pékárú kedvelője, az jobban teszi, ha áttér a teljes őrlésű lisztből készült ételek fogyasztására.
A barnakenyér, a zabpehely, a salátába morzsolt kukorica és rokonai, akár a pattogatott kukorica a gabonafélék héját, teljes anyagát tartalmazzák és ez jót tesz az egészségnek.
Az Aberdeeni Egyetem kutatói Frank Thies vezetésével 233 önkéntes részvételével végezték vizsgálatukat.
A tanulmányt ezért indították el, mert világszerte történtek már megfigyelések a teljes gabonafélék fogyasztásának előnyeivel kapcsolatban, de megfelelően tervezett és ellenőrzött tudományos vizsgálatok nem voltak.
A középkorú, gondos ellenőrzéssel egészségesnek talált önkéntesek először négy hétig finom lisztből készült, fehérkenyeret és pékárút fogyasztottak.
Ezt követően a csoport egyharmada, véletlenszerű kiválasztás szerint ugyanezt az étrendet ette, a többiek pedig vagy teljes őrlésű gabonaféléket, illetve barnakenyeret és zabféléket kaptak a következő 12 héten keresztül, miközben saját megszokott diétájukat folytatták.
A kutatók arra voltak kíváncsiak, hogy a koszorúér-betegség kockázati tényezői, a vérzsírok, valamint a gyulladást jelző laboratóriumi leletek hogyan változnak a három csoport tagjaiban.
A résztvevőkből 27 menetközben kiszállt, így végül 206 vizsgált személy adatait értékelték.
" A szisztolés vérnyomás átlag hat higanymillimétert csökkent a teljes őrlésű gabonaféléket és zabot fogyasztó csoportban és ez a változás megfelel annak, amit egy új vérnyomáscsökkentő gyógyszer bevezetése esetén várhatunk " - hangoztatta a vizsgálat vezetője.
" Ez a kedvező hatás a szívroham kockázatát 15 százalékkal, az agyi katasztrófa rizikóját 25 százalékkal csökkenti " - tette hozzá Thies professzor.
(Forrás: inforadio.hu)
2011-01-26 03:34:46
promenad.hu
Martonyi: a magyar uniós elnökség segíteni akarja Oroszország WTO-csatlakozását
A soros magyar EU-elnökség alapvető érdeke és törekvése azoknak a tárgyalásoknak az előmozdítása, amelyek célja Oroszország csatlakozása a Kereskedelmi Világszervezethez (WTO) - mondta Martonyi János külügyminiszter az Európai Parlament szakbizottsági meghallgatásán kedden Brüsszelben.
Az utóbbi hetekben-hónapokban megnyílt a reális lehetőség Oroszország csatlakozására, mindenki érdekelt abban, hogy a gazdasági és kereskedelmi kapcsolatok Oroszországgal meghatározott, világos és áttekinthető szabályrendszeren keretében alakuljanak - fejtette ki a magyar diplomácia vezetője a nemzetközi kereskedelmi bizottság ülésén.
Martonyi János az EU stratégai partnerei között első helyen említette az Egyesült Államokat, hangsúlyozva, hogy " új élettel kell megtölteni " a Transzatlanti Gazdasági Tanácsot.
Hangsúlyozta, hogy az Egyesült Államok stratégiai partner és szövetséges, nem csak a biztonságpolitikában, az EU-t és az Egyesült Államokat szoros gazdasági szálak, történelmi, kulturális, emberi tényezők kapcsolják össze.
A további fontos stratégiai partnerek között sorolta fel Japánt, Kínát és Oroszországot.
A külügyminiszter azt mondta: ha a jelenlegi félév végére az európai integráció valamivel erősebb, mélyebb lesz, előrelépnek néhány fontos területen, akkor " a magyar elnökséget sikeresnek fogjuk tekinteni (...) a mi sikerünk Európa sikerén keresztül méretik meg ".
Martonyi János a bizottságban ismertette a magyar EU- elnökség főbb céljait a nemzetközi kereskedelemben.
A legfontosabb feladat az Európa 2020 stratégia megvalósítása - mondta -, " ennek érdekében mindent meg fogunk tenni ".
A kereskedelmi politika az egyik különösen fontos eszköz a versenyképességet ösztönző Európa 2020 stratégia végrehajtásáért - tette hozzá. forrás és teljes cikk: MTI
2011-01-26 06:33:06
Martonosi János
Szerdán havazás
Szerdán főként az északi, északkeleti tájakon várható további havazás, és néhány centis hóréteg is kialakulhat.
A folytatásban is marad a hideg téli idő, egyre keményebb hajnali fagyokkal.
Szerdán a Dunától keletre helyenként, illetve az északkeleti megyékben többfelé várható havazás.
Az Északi-középhegységben akár 5-10 centi hóréteg is kialakulhat.
A Dunántúlon több-kevesebb napsütés várható.
Eleinte az Alföldön élénk lesz a déli szél.
A legmagasabb nappali hőmérséklet -3, 3 fok között alakul.
Kettős fronthatás érvényesül, változékony időre, eleinte élénk szélre lehet számítani.
2011-01-26 06:42:54
Martonosi János
Hol tankoljunk ma?
2011-01-26 07:03:11
Martonosi János
Digitalizált periratok az Emlékpontban
Száztíz népbírósági per digitalizált iratanyaga került a hódmezővásárhelyi Emlékpont Múzeum elektronikus gyűjteményébe.
A huszadik század sorsfordítói iránt érdeklődők számára a közgyűjtemény kutatószobájában nyílik lehetőség megismerni a közel kétezer oldalnyi, 1945 és 1950 között keletkezett, alkalmanként drámai emberi történeteket érintő elektronikus dokumentum- köteget.
Az 1945-ben létrehozott népbíróságokat a kommunista párt helyi képviselői a vélt vagy valós politikai ellenfeleiknek a közéletből való` kiiktatására`, egyfajta radikális elitváltásra használták fel, ezért is rendkívül tanulságosak a most digitalizált periratok.
Forrás: Medgyesi Konstantin, sajtóreferens
2011-01-26 07:03:17
Martonosi János
A restaurátor életműve
Impozáns, 175 oldalas, fényképekben bővelkedő kötetben mutatják be Szabó Tamás restaurátorművész, a szegedi Móra Ferenc Múzeum főrestaurátorának három évtizedes pályafutását.
A 30 éves életműből 80 mesterremek megújulása és históriája követhető nyomon; rövid leírást adva ábrázolásokról, ábrázoltakról, az alkotójukról és a restaurálás munkafolyamatairól.
Az` Újjászületett mesterművek` című könyv bemutatójára január 27-én, csütörtökön 14 órakor a Móra Ferenc Múzeumban kerül sor.
A gazdagon illusztrált kiadványban találhatóak középkori szakrális remekek, barokk és reformkori portrék, vallásos életképeket, csendéletek, titokzatos és viszontagságos sorsú művek.
A könyvben közölt dokumentumértékű fotóknak köszönhetően az olvasó képet kaphat olyan pótolhatatlan művekről, 20. századi freskókról is, amelyek évtizedeken át lemeszelve rejtőztek a nyilvánosság elől.
Az` Újjászületett mesterművek` című kiadványban egy többnyire a háttérbe húzódó és dolgozó művész kerül előtérbe.
Forrás: MFM
2011-01-26 07:03:22
Martonosi János
Átutalták a vörösiszap katasztrófa károsultjainak a kártérítéseket
2011-01-26 07:17:17
Martonosi János
Bemutatják a Vajdasági Magyar Kalendáriumot
A szabadkai Hét Nap hetilap szerkesztősége immáron 14. alkalommal adja ki a Vajdasági Magyar Kalendáriumot, amelyet idén Szegeden január 28-án, pénteken, este 6 órakor mutatnak be a Dugonics tér 12. szám alatti Millenniumi Kávéház előadó- és kiállítótermében.
Az esten részt vesz Kókai Szilveszter, a Hét Nap igazgatója, Dudás Károly fő- és felelős szerkesztő, Krekity Olga, a Kalendárium szerkesztője és a hetilap munkatárai.
A műsorban a Mécsvirág nevű zentai együttes a délvidéki és az egyetemes magyar költészet legszebb megzenésített verseit adja elő.
Az est házigazdája Kisimre Ferenc publicista, a Telin Televízió szerkesztője.
A szervezők mindenkit nagy szeretettel hívnak és várnak.
A gazdag összetételű, színes, hasznos tudnivalókat, érdekességeket, humoros írásokat tartalmazó Kalendárium a helyszínen 1000 forintos áron- megvásárolható.
A rendezvényre való belépés ingyenes.
Forrás: szegedma
2011-01-26 07:17:20
Martonosi János
Nyolcvanévesen visszakapni a magyar állampolgárságot
Mostanság sokat hallani arról, hogy azok az idős emberek, akik éltek 1940 és 1944 között Erdélyben, nagyon fontosnak tartják, hogy visszaigényeljék magyar állampolgárságukat.
A hajlott hátú nénik, a megrokkant bácsik azt vallják, hogy számukra ez az anyaországhoz való kötődés jelképe.
Az Erdély.ma irodalmi pályázatot hirdet, amelyre olyan írással lehet jelentkezni, amelyben a szerző azt kell leírja egyes szám első személyben, amire szerinte egy ilyen idős néni vagy bácsi visszagondol, amikor a magyar állampolgárság témája kerül napirendre.
Az írás legkevesebb 4000 karaktert kell tartalmazzon (egy átlagos A4-es oldal).
A pályázaton két, nagyjából egyenértékű díjat lehet nyerni: egy 200 lej értékű könyvcsomagot, amit a nyertes az egyik nagy magyarországi könyvesbolt kínálatából válogathat össze, illetve egy két személyre szóló sátorhelyet az idei Tusványos-táborban.
Beküldési határidő: 2011. március 15.
Forrás: erdely.ma
2011-01-26 07:17:22
Martonosi János
A hagyományoknak megfelelően a Városházán folytatott tárgyalásokat Botka László polgármester, valamint Szabó Gábor, a Szegedi Tudományegyetem rektora, a 2011-es évet érintő legfontosabb közös feladatokról, beruházásokról és projektekről.
A hagyományoknak megfelelően a Városházán folytatott tárgyalásokat Dr. Botka László polgármester, valamint Prof. Dr. Szabó Gábor, a Szegedi Tudományegyetem rektora, a 2011-es évet érintő legfontosabb közös feladatokról, beruházásokról és projektekről.
A tárgyaláson többek között részt vettek a korábbi szocialista városvezetés alpolgármesterei, jelenlegi képviselők és a pozíciójában megerősített Dr. Solymos László várospolitikai alpolgármester, valamint az egyetem részéről Pál Attila, az SZTE Szent-Györgyi Albert Klinikai Központ vezetője és Majó Zoltán, a szegedi Tudományegyetem élére frissen kinevezett gazdasági és műszaki főigazgató is.
A legfontosabb feladatnak természetesen a szegedi szuperlézer központ ügyének rendezését tekintették a felek, de ugyanakkor szó esett a belvárosi rekonstrukció folytatásáról és az új klinikai központ megvalósításáról is.
Dr. Botka László elmondta, hogy a 2011-es év fantasztikusan kezdődött Szeged számára, hiszen kormánydöntés született a szuperlézer projekt támogatásáról, így végre elkezdődhet a munka és 2015-re elkészülhet a maga nemében egyedülálló beruházás.
A lézerközpont létrehozásáért az ELI.hu Kft. lesz a felelős, melynek ügyvezetője Lippényi Tivadar és amelyben az állam 51, az egyetem 25, míg az önkormányzat 24 százalékos üzletrésszel rendelkezik.
Mint Dr. Botka László elmondta, az önkormányzat elvégezte a vállalását a projekttel kapcsolatban, hiszen a teljes Öthalmi terület szabályozási tervét elkészítette.
A lézerközpont 11 hektáros területet foglal majd el, míg 70 hektáron tudományos " ipari " parkot hoznak létre.
A város ugyanakkor még vállalja a környék teljes átépítését, az infrastruktúra fejlesztését, melyre a beruházás miatt természetesen szükség van.
Prof. Dr. Szabó Gábor ugyanakkor hozzátette, hogy az ELI esetében nem csak egy " egyszerű " kormánydöntésről van szó, hiszen a szuperlézer a Széchenyi Terv kiemelt nemzeti programok része lett.
Lippényi Tivadar pedig a helyi sajtó hathatós segítségét köszönte meg, hogy mindvégig a projekt mellett állt, véleménye szerint ez is kellett a sikerhez.
Botka László ugyanakkor megjegyezte, a szuperlézer központ szegedi pályázati dokumentációja késedelembe esett, amelyet a csehek már leadtak, a románok pedig most készülnek leadni.
A város azonban mindent meg fog tenni azért, hogy a késést mielőbb behozza és a források lehívásához szükséges dokumentációt az év közepén eljuttassa Brüsszelbe.
A várost érintő fejlesztésekkel kapcsolatban a Dr. Botka László elmondta, hogy a nyáron indul a belvárosi rekonstrukció második üteme, melynek keretében megújul a Dugonics és az Árpád tér, valamint a környező utcák is.
A fejlesztésnek köszönhetően így az SZTE Központi épülete mellett a környék is megszépülhet.
Különleges díszkivilágítást kap az úgynevezett " tudás sétány ", amely az egyetemi épületeket fogja összekötni.
Botka László ugyanakkor hozzátette, azoknak az épületeknek a környezetét, amelyeket az egyetem újít fel a belvárosban, a város saját költségén teszi rendbe.
A tér rehabilitációja júniusban kezdődhet.
Szintén az egyetemmel közösen és idén kezdődhet el az Agóra építése, amely a fővárosi Csodák Palotájához fog leginkább hasonlítani, ráadásul a Százszorszép Gyermekház is a Kálvária sugárúti intézményben kap majd helyet.
A 4000 nm2-es ismeretterjesztő épület legfőbb célja, hogy a szegedi tudomány eredményeit a XXI. század eszközeivel mutassa be a szegediek és a városba érkező látogatók számára.
Itt mutatkozhat be az egyetem informatóriuma, amely az informatika világújdonságait fogja a látogatók elé tárni.
A látványlaborok mellett tehát a tudomány legújabb vívmányai mutatkozhatnak be itt.
A még szükséges infrastrukturális fejlesztéseket követően, a tavasszal megkezdődhet a szegedi egészségügy egyik legnagyobb, mintegy 13 milliárd forintos beruházása, melynek keretében megtörténhet a klinika kibővítése és az SBO is.
A tervek szerint az épület tetején egy helikopter leszállóhely is helyet kaphat majd.
Az elektromos tömegközlekedési nagyprojekt is az egyetemet érintő szakaszához érkezik, hiszen a nyáron lezárásra kerül az 1-es villamosvonal és felújítják a Hősök Kapujától egészen az Anna kútig tartó belvárosi szakaszt.
A rekonstrukció előreláthatólag novemberig fog tartani - mondta el Botka László.
A felújítás alatt a közlekedők részére akár a Dóm teret is megnyithatják.
Forrás: webradio
2011-01-26 07:17:23
Martonosi János
Gyásznap Moszkvában
A hétfői repülőtéri robbantás áldozataira emlékeznek: egy öngyilkos merénylő 35 embert ölt meg a domogyedovói repülőtér érkezési oldalán.
Gyásznapot tartanak ma Moszkvában, a hétfői repülőtéri robbantás áldozatainak emlékére.
Egy öngyilkos merénylő 35 embert ölt meg a domogyedovói repülőtér érkezési oldalán.
Putyin kormányfő elkerülhetetlennek nevezte a megtorlást, Medvegyev elnök felelősségre vonást ígért a biztonsági hiányosságokért.
Az egyik áldozatnak magyar és brit állampolgársága is volt.
Az orosz diplomaták gyermekekként született 39 éves férfi Magyarországon járt egyetemre, és öt évig itt dolgozott.
Forrás: MTI
2011-01-26 07:39:51
Szöllősi Sándor
Közlekedési információk Hódmezővásárhelyről
Szerda reggel is csípős hideg van, az utak a hó miatt kissé csúszósak.
A hóesés tovább erősödött, így a közlekedési feltételek romlására lehet számítani.
A város útjain a hideg tovább gyarapította a kátyúk számát és növelte méretüket is.
Különösen nagy úthibákkal lehet találkozni a Bajcsy-Zsilinszky u. végén levő aluljáró környékén.
A ma reggeli tapasztalat szerint a járművezetők idegesebben vezetnek.
Valószínű ezért következett be a baleset a Szőnyi utcán is.
Tapasztalható volt, hogy sokan elég agresszíven előznek ott is, ahol veszélyes lehet.
Ma a város területén a forgalmat akadályozó útjavítási munkát nem terveznek.
Reggel a közlekedést akadályozó körülmény nem volt tapasztalható.
2011-01-26 07:48:41
Martonosi János
Hatgólos vereség Spanyolországtól
A spanyoloktól elszenvedett vereség (30-24) ellenére a hetedik helyért játszhat a magyar férfi kézilabda-válogatott.
Már a Spanyolország elleni utolsó középdöntő előtt eldőlt, hogy Magyarország vereség esetén is játszhat a 7. helyért a svédországi férfi kézilabda- világbajnokságon, a norvégok ugyanis nagy meglepetésre legyűrték Németországot.
A Mocsai-csapat remekül tartotta magát az 1. félidőben (13-13).
Szünet után kidomborodott a spanyolok nagyobb tudása és biztosan nyertek (30-24).
Forrás: beol
2011-01-26 07:50:38
Martonosi János
Kórházban az első influenzagyanús betegek
Egy tizenhat éves fiú több napi betegeskedés után, magas lázzal jelentkezett hétfőn a békéscsabai ügyeleten.
Békésben a 15-24 évesek közül fordulnak legtöbben influenzaszerű tünetekkel orvoshoz.
- Gyulán, a megyei Pándy Kálmán kórház gyermekosztályán minden korcsoportban sok a légúti panaszokkal, nem egyszer magas lázzal kezelt beteg - tudtuk meg dr. Sipos Péter osztályvezető főorvostól.
Rendszeresen küldenek mintákat szerológiai vizsgálatra, eddig egy bizonyult pozitívnak, a váladékból H1N1 vírust mutattak ki.
Az egyéves gyermek meggyógyult, hétfőn hazaengedték.
A tavalyi influenzaszezonban az osztályról származó vizsgálati anyagok közt 48 pozitív volt.
A kórházban egy felnőtt beteget kezelnek influenzára utaló tünetekkel, de még nem igazolt a H1N1 fertőzöttsége.
A békéscsabai Réthy Pál kórházban egy influenzagyanús beteg fekszik.
A 16 éves fiú hétfőn jelentkezett az ügyeleten, magas láza volt, már több napja betegeskedett.
- A páciens általános állapota jó, elkülönítve kezeljük.
Az influenzafertőzés egyelőre gyanú, a választ a kedden elküldött minta vizsgálati eredménye adja meg - tájékoztatott dr. Becsei László főigazgató főorvos.
Megtudtuk, a békéscsabai kórházban tavaly a dolgozók több mint fele élt az ingyenes védőoltás lehetőségével.
A munkatársaik folyamatosan kérhetik a oltást, az idei szezonban több mint ötven százalékuk már védettséget szerzett, némelyik osztályon majdnem százszázalékos ez az arány.
A szakemberek arra hívják fel a figyelmet, hogy még mindig érdemes beoltatni magunkat.
A védettség ugyanis két hét alatt kialakul, a fertőzés kockázata pedig még legalább egy-másfél hónapig magas.
Megyénkben az elmúlt héten 131-en fordultak influenzára utaló panaszokkal a figyelőszolgálatban résztvevő orvosokhoz, 61 százalékkal többen, mint január 10-16. között.
Ez még jóval a járványos küszöb alatt van.
Azt ugyanis a 100 ezer lakosra jutó 200 betegtől számolják, Békésben pedig ez 35.
Bács és Csongrád megyében a Viharsarokhoz hasonló emelkedést jegyeztek a múlt héten.
A kórházi ellátást igénylők számának emelkedése azonban arra utal, hogy a betegség jelen van, s akár gyors felfutás is lehetséges.
Fontos az immunrendszer erősítése, mert a téli vitaminhiány miatt legyengült szervezet kevésbé áll ellen a fertőzésnek.
Érdemes továbbá kerülni a sok ember megmozgató rendezvényeket.
Leginkább a krónikus betegeket óvják ettől az orvosok, mert ők különösen fogékonyak a betegségekre.
Forrás: beol
2011-01-26 07:52:58
Martonosi János
Tavak borítják a szántóföldeket
A végegyházi gazdák szerint a falu árpádtelepi, határszéli részén azért áll a víz, mert a Mezőhegyes-Battonya közötti, úgynevezett cukorgyári` lebegő` csatornából szivárog oda a víz.
A csatorna kezelője szerint viszont nem a csatorna a felelős a szántóföldi hömpölygésért, hanem az, hogy tavaly a szokásos csapadék duplája esett.
Kulcsár Antal végegyházi gazdálkodó vezetett végig a falu árpádtelepi határában.
Sorolta, melyik gazda földjén áll a víz.
A` legeltavasodott` szántóföldet nagyjából 70 centiméteres víz borítja.
A jegesedés előtt a szélben hullámokat vetett, akárcsak egy tó.
- Én még ősszel felszántottam a földem, sokan már odáig sem jutottak el - mondta az érintett gazdák szószólója, Kulcsár Antal.
Mint mondta, szinte kizárt, hogy ezekre a földekre, ami legalább húsz gazdálkodót érint, tavasszal rá lehessen menni.
Ősszel is csak akkor, ha addig kemény aszály lesz.
- Nézze meg, van, ahol már a zsióka is megjelent - mutatott a legalább egy méter magasságú, nádszerű növényre, a sziki kákára.
- Legutóbb 2006-ban jártunk így - folytatta a végegyházi gazda.
- Akkor is vizet vezettek a cukorgyári csatornába, mely egy lebegő csatorna.
A fizika törvénye alapján, mivel a csatorna magasabban van, mint a földjeink, átszivárog a víz a területünkre.
Amikor öt éve hangot adtunk felháborodásunknak, a csatorna üzemeltetője, a Dél-békési Vízgazdálkodási Társulat elvezette a vizet, és szinte egyik napról a másikra eltűnt a belvíz a földjeinkről.
Most, ki tudja miért, ismét teleengedték a medret, és itt az eredmény.
Kulcsár Antal elmondta, megnézték a Száraz-ér medrét, abba még férne víz, nem értik, miért használja a társulat a cukorgyári csatornát.
- Az elmúlt évben csaknem 1000 milliméter csapadék hullott, majd` duplája a szokásosnak.
Nagyrészt ez okozza a belvízi elöntéseket Mezőhegyesen és környékén - mondta Oskó Attila, a Dél-békési Vízgazdálkodási Társulás igazgatója.
- Az említett csatornát valóban a hajdani cukorgyár vízellátására alakították ki, de belvízelvezetésre is alkalmas, s jelenleg is kiválóan betölti ezt a szerepét.
Nélküle még nagyobb elöntések lennének a térségben.
Az igazgató elmondta, az érintett területen a Száraz-ér azért nem jöhet szóba a belvízvédekezésnél, mert nincsenek olyan árkok, csatornák, amelyekkel oda lehetne vezetni a vizet.
A társulat 2006-ban készíttetett egy tanulmánytervet a végegyházi területek belvízmentesítésének megoldására.
Ám pénze sem a társulásnak, sem az önkormányzatnak, sem pedig a gazdáknak nem volt a megvalósításra.
Ráadásul az aszályos években el is terelődött a figyelem a kérdésről.
Oskó Attila hozzátette, a víz szépen folyik a csatornában, nincs annyira tele, hogy ez árasztaná el a végegyházi földeket.
Forrás: beol
2011-01-26 07:58:14
Martonosi János
Vérfürdőt rendezett a fenevad a tanyán
Kedd délelőtt tizenegy kecske lelte halálát vélhetően egy kutya rettenetes állkapcsai között egy erdőszéli tanyán.
A jószágok gazdája, Friebert József a könnyei közt temette kedvencei tetemét.
Nem mindennapi látványban lehetett része annak, aki kedden Friebert József Kunfehértó-Erdőszélen álló tanyájának udvarára látogatott: a karámban 11 szétmarcangolt kecske, az ólakban 17 sérült, vérző jószág.
A gazda szerint más kutyája járt az ólban, az marta-harapta halálra a kecskéit.
Egy elhullott kisgidának a lába hiányzik, egy másik anyajószágnak az egész farát letépte a vérengző fenevad, aki József feltételezése szerint - átugrott a mellmagasságig érő stabil kerítésen.
Már a szomszéd birkáit is megmarta, a másik szomszédban szárnyasokat ölt le ez a kutya, akire gyanakszom.
Az állatorvos beoltotta az életben maradt állatkáimat, de nem sok esélyt lát arra, hogy megérik a holnapot mondja könnyeivel küszködve Friebert József, aki nem is vághatja le megsebesült állatait, mert félő, hogy a gyilkos kutya valami betegséget hordoz, ami emberre is veszélyes lehet.
A férfi és felesége nem lakják a takaros kis tanyát, József minden hajnalban négy órakor kel, és indul ellátni a kedvenceit.
Nézzenek bolondnak, de nekem ezek az állatok családtagok.
Öt éve meghalt a fiam, akkor vettem az első kecskémet sírja el magát a meglett férfi.
Negyven jószágom, kecském, birkám lett azóta, 10 kutyám is van.
Most meg tessék, ezt kell látnom.
Józsefet szomszédja hívta fel, aki a reggeli etetés után, amikor a gazda már elhagyta a tanyát nagy visításra, ugatásra lett figyelmes.
Átszaladt a szomszédba, akkor látta, hogy egy nagy vörös kutya marcangolja-tépi az állatokat.
Végül ő zargatta el a megvadult négylábút.
Miután szólt a szomszéd, azonnal idejöttem, és ez a látvány fogadott - teszi szét a kezét József, aki a rendőrséget is értesítette, mert nem ez az első alkalom, hogy állatainak vérét vették.
Nemrég három kecskémet öltek le a kutyák, vagyis egy kutya, mert gyanítom melyik az.
Az egész környéket rettegésben tartja egy derékig érő vörös kutya.
A gyerekek nem mernek kimenni.
Akkor is szóltam a rendőröknek, nem sok mindent tudtak tenni.
Most felvették a jegyzőkönyvet, várom majd, hogy milyen eredményre jutnak mondja.
A 11 elhullott jószág szinte mindegyike hasas volt.
A gazda szerint mintegy fél millió forint lehet a kára, de ő elsősorban nem ezt sajnálja.
Szegény ember vagyok, de nem az anyagi kár érdekel, mert ezek az állatok...
Mindnek neve van, mintha a gyerekeimet mészárolta volna le az a kutya.
Hát lehet ezt? kérdezi a gazda.
József kutyái sem úszták meg ép bőrrel az incidenst: szinte mindegyiken mart sebek láthatók, ráadásul a tanyasi házőrzők az eset óta nyüszítenek, félnek.
Nem akarok én haragot senkivel, de ez nem állapot.
Sejtem, hogy kinek a kutyája tette ezt, de én egymagam nem tudok semmit tenni azért, hogy ne ismétlődjön meg az eset.
Most bízom a rendőrökben, hogy hátha tudnak tenni valamit, mert ez így nem mehet tovább mondja József.
Forrás. baon
2011-01-26 08:05:22
Molnár Attila
Közlekedési információk Kistelekről és térségéből
2011-01-26 08:13:24
Martonosi János
Hatékonyabb az ügyintézés a NAV óta
Január 1-e óta egyesült a VPOP és az APEH.
Az egyesülés zökkenőmentesen ment és hatékonyabb lett az ügyintézés is nyilatkozta a Promenad.hu-nak Márkus András dandártábornok, a Nemzeti Adó és Vámhivatal Dél-alföldi Vám- és Pénzügyőri Főigazgatóság vezetője.
Az átszervezéssel háromlépcsős hierarchia alakult ki: a VPOP helyett működik a Nemzeti Adó- és Vámhivatal Központi Hivatala, a központi szervek szintjén megmaradt az Adó Főigazgatóság, és a Vám- és Pénzügyőri Főigazgatóság önállósága mondta a dandártábornok.
Az alsó szinten megmaradtak az igazgatóságok megyei szinten.
Ez azt jelenti, hogy a korábbi APEH és a VPOP munkatársai önállóan a korábbi szakterületeinek megfelelően dolgoznak, így a vámosok a vám és a jövedéki eljárásokat, valamint a rendészeti tevékenységet ellenőrzi.
Az első három hét tapasztalata szerint nem volt érzékelhető az átállás, a munka ugyanaz volt.
A legfontosabb továbbra is a költségvetési bevételek biztosítása.
Eddig is volt példa az adó- és a vámhatóság együttműködésére például közös igazolások kiadása során.
Viszont a két szervezet között most sokkal egyszerűbb az átjárás, hiszen sokkal hatékonyabb a kommunikáció.
Az ellenőrzések koordinációja is sokkal könnyebb most.
Megosztom!
|
2011-01-26 08:49:46
Martonosi János
Látogatási tilalom - Szentesen már influenza járvány van
Szentesen és környékén már elérte az influenza szerű megbetegedések száma a járvány határértéket, ezért a dr. Bugyi István kórház főigazgatójával, dr. Baráth Lajossal történt egyeztetés után úgy döntöttünk, hogy az intézmény betegeinek érdekében látogatási tilalmat rendelnek el nyilatkozta portálunknak dr. Tombácz Zsuzsanna, a Csongrád Megyei Kormányhivatal Népegészségügyi Szakigazgatási Szerv megbízott megyei tiszti főorvosa.
A kórházban még nincsenek influenzás eset, ezért is fontos, hogy ne jusson be oda a betegség hangsúlyozta a szakember.
A megyében már két esetben mutatták ki a H1N1 vírust pácienseknél.
Vásárhelyen, Makón és Szegeden még nem éri el a megbetegedések száma a küszöbértéket, de amennyiben szükségessé válik ott is elrendelik a látogatási tilalmat.
A megyében növekvő tendenciát mutat az influenzagyanús esetek száma, de még mindig érdemes felvenni a védőoltást, ez főképpen a krónikus betegeknek ajánlott emelte ki dr. Tombácz Zsuzsanna.
A H1N1 elleni ingyenes vakcina a háziorvosoknál továbbra is elérhető, és a kombinált három törzs ellen is védelmet nyújtó oltás is elérhető a patikákban.
Megosztom!
|
2011-01-26 09:19:21
Martonosi János
Valamelyest javult a belvízhelyzet
A sok éves átlaghoz képest a csapadék egyharmada hullott januárban a megyében, így valamelyest javult a belvízhelyzet tudtuk meg dr. Dobi Lászlótól, az ATIKÖVIZIG műszaki igazgató-helyettesétől.
Jelenleg három településen Pálmonostorán, Csólyospáloson és Csongrádon van harmadfokú készültség.
A kevesebb csapadék ellenére is naponta 3,5 millió köbméter vizet emelnek át a főcsatornákból, és 243-an dolgoznak a védekezésben.
Emellett rengeteg mobilszivattyú is üzemel emelte ki az igazgató-helyettes.
A megyében 60 ezer hektárt borít víz, de ez az előző hónaphoz javulást mutat.
19 településen van elsőfokú, 28 településen másodfokú készültség, míg 3 településen harmadfokú belvízvédelmi készültség.
A kedvezőbb csapadékviszonyok lehetőséget nyújtanak arra, hogy előürítsék a főcsatornákat, hogy az olvadás után akadálytalanul tudják elvezetni a felszaporodott vízmennyiséget mondta a szakember, aki hozzátett voltak olyan kiugró területek, amelyeken az átlagnál nagyobb volt a csapadéktevékenység, ilyen volt például a Hódmezővásárhelyhez közeli Kopáncson, ahol ez nagyobb gondot okozott.
Megosztom!
|
2011-01-26 09:29:05
Martonosi János
Ember az ülés alatt!
2011-01-26 09:32:48
Martonosi János
Aeroviva: Kevés a pénz a több ezer károsultra
2011-01-26 09:34:14
Martonosi János
Médiatörvény: jövő héten válaszolunk az uniónak
Az uniós biztos kifogásait és a válaszlevelet egy időben hozzák nyilvánosságra - mondta a 180 percben a szakállamtitkár.
Az Európai Bizottság médiatörvénnyel kapcsolatos levele alapvetően jogharmonizációs kérdéseket vet fel - mondta Kovács Zoltán az MR1-Kossuth Rádió reggeli műsorában.
A kormányzati kommunikációért felelős államtitkár közölte: várhatóan a jövő hét elejére készül el a válasz és akkor nyilvánosságra hozzák mindkét levelet.
Neelie Kroese médiaügyekben felelős uniós biztos kifogásolja például a származási ország elvét, vagyis, hogy a törvény a külföldön bejegyzett műsorszolgáltatókra is kiterjed, és vitatja a regisztrációs kötelezettséget is.
Sérelmezi továbbá, hogy a kiegyensúlyozott tájékoztatás követelménye minden audiovizuális médiaszolgáltatóra vonatkozik.
Közben Kovács László, az MSZP alelnöke a TV2 reggeli műsorában arról beszélt, hogy eljárás indulhat Magyarország ellen, ha Bizottság nem kap kielégítő választ a felvetett kérdésekre.
Forrás: MR1
2011-01-26 09:42:46
Martonosi János
Nem találtak szennyezett német húskészítményt
Biztonságosak a német sertéshús-termékek, az elmúlt napok szigorú vizsgálatai során nem találtak dioxinnal szennyezett árut - jelentette ki a Vidékfejlesztési Minisztérium államtitkára.
Kardeván Endre hozzátette: az uniós bírálatok nyomán Magyarország felülvizsgálja a német húskészítményekre korábban kiadott, átmeneti korlátozó határozatát, de az ellenőrzések maradnak.
A magyar intézkedéseket azután vizsgálják felül, hogy az unió agrárminisztereinek hétfői tanácskozásán valamennyi tagország meggyőzőnek találta a Németország által bemutatott és alkalmazott ellenőrzési rendszert, amellyel kiszűrik a dioxinnal szennyezett élelmiszereket.
Az Európai Bizottság egészségügyi és fogyasztóvédelmi biztosa közölte: aránytalan és indokolatlan a magyar korlátozás.
Kardeván Endre, a Vidékfejlesztési Minisztérium államtitkára hangsúlyozta: bár hivatalos értesítést továbbra sem kapott az ügyben Magyarország, eleget tesznek a biztos szóbeli kifogásának, de a szigorú ellenőrzések megmaradnak.
Csak így tudják ugyanis biztosítani a magyar fogyasztók teljes védelmét magyarázta.
Az államtitkár elmondta: a német hússzállítmányok eddigi vizsgálata során egyetlen szennyezett tételt sem találtak, vagyis a német sertéshús-termékek egészségesek és fogyaszthatók.
Forrás: MR
2011-01-26 10:00:27
Martonosi János
Állami kézbe kerül a Mórakert
2011-01-26 10:04:09
Martonosi János
Gyengül a svájci frank, javított a forint
2011-01-26 10:22:03
Martonosi János
Eltűnt Bencsik Gyula
Eltűnés miatt keresi a Kecskeméti Rendőrkapitányság Bencsik Gyula 55 éves, lajosmizsei lakost.
A férfi 2011. január 23-án a reggeli órákban lajosmizsei munkahelyéről a GJU-077 forgalmi rendszámú, bordó színű Suzuki Swift típusú, saját tulajdonát képezőt személygépkocsival ismeretlen helyre távozott - tájékoztatta portálunkat a Bács-Kiskun Megyei Rendőr-főkapitányság szóvivője dr. Nyíkos Tamás.
A férfi fiával, eltűnése napján 18:36 órakor beszélt telefonon utoljára, azóta életjelet nem adott, telefonja nem elérhető, tartózkodási helye ismeretlen.
Személyleírása: 175 cm magas, 110 kg súlyú, pocakos, haja őszes, fejtetőn kopaszodó, arca kerek, bajuszos, feje bal oldalán a fejtetőtől 10 cm-re egy 20 Ft-os érme nagyságú dudor található.
Szeme színe barna.
Eltűnéskori ruházata: barna bársonynadrág, világoskék pamut rövid ujjú póló, ezen citromsárga hosszú ujjú póló, fekete kötött mellény, piros kockás bársony jellegű ing, kávé színű vékony dzseki, fekete hosszú szárú bőr csizma, kávé színű " surda " jellegű sapka.
Aki információval tud szolgálni a keresett személy hollétéről, hívja a 76/484-684-es telefonszámon a Kecskeméti Rendőrkapitányságot vagy a 107-es, illetve 112-es segélyhívó számot`.
2011-01-26 10:26:14
Martonosi János
Kínaiaké lehet a kabai cukorgyár?
2011-01-26 10:32:39
Martonosi János
Postabank-ügy: folytatódik a magyar állam egy tanácsadó cég elleni pere
Szakértői bizonyítással folytatják a magyar államnak az Arthur Andersen Adó- és Vezetési Tanácsadó Kft. ellen a Postabank-ügyben indított perét zárt tárgyalás keretében a Fővárosi Bíróságon.
Az eljárásban már csak az Arthur Andersen Kft. az egyedüli alperes a Postabank könyvvizsgálói ellen 1997-ben indult perben, miután a Fővárosi Ítélőtábla, majd a Legfelsőbb Bíróság, mint felülvizsgálati bíróság " elbocsátotta a perből " a Deloitte Könyvvizsgáló és Tanácsadó Kft.-t és a Prudentia Könyvvizsgáló és Gazdasági Tanácsadó Kft.-t.
A Postabank konszolidációjával kapcsolatos kár megtérítésére vonatkozó keresetet csak az Arthur Andersen Kft.-vel szemben tartotta fenn, mert a cég nem könyvvizsgálóként tevékenykedett a banknál.
A magyar állam a 2010. szeptember 17-én módosított keresetében kérte, hogy a bíróság kötelezze az Arthur Andersent 152 milliárd forint konszolidációs kár egy részének, mintegy 50 milliárd forintnak a megfizetésére.
Az Arthur Andersen ügyvédje, Burai-Kovács János az MTI kérdésére szerdán az első tárgyalást követően elmondta: a per még két-három évig is eltarthat, de értelme nincs, mert az Arthur Andersen az amerikai Enron-ügy kapcsán csődbe ment.
A magyarországi cég ugyan létezik, de nincs vagyona, így nem tudja megfizetni az 54 milliárd forint perértéket.
Forrás: MTI
2011-01-26 10:43:07
Martonosi János
Iszapömlés: január végéig összesítik a vállalkozások kárigényét
Újabb tizenegy, a vörösiszap-ömlés által sújtott vállalkozás esetében fejezték be a kár felmérését, a szakértői csoport tájékoztatása szerint még huszonkét kárigény kivizsgálása van hátra - közölte az Országos Katasztrófavédelmi Főigazgatóság.
A vállalkozások kárigényének vizsgálatára alakult munkacsoport kárszakértői január végéig összesítik az önkormányzathoz beadott kárigény- bejelentőlapokat.
Forrás: MTI
2011-01-26 10:45:56
Martonosi János
Gyorsult a népességfogyás
2011-01-26 10:54:48
Martonosi János
A gimis fiatalok füveznek a legtöbbet
Az illegális drogok közül a fiatalok körében és az idősebb korosztályokban egyaránt a cannabis a legelterjedtebb - írta a Nemzeti Drog Fókuszpont vizsgálata alapján a szerdai Magyar Nemzet.
A cikk szerint a magyar középiskolások körében a cannabis a legelterjedtebb illegális drog, a tiltott szereket kipróbálók aránya pedig a gimnáziumokban a legmagasabb.
A középiskolás korúak problémásnak nevezett fogyasztói csoportjában túlsúlyban vannak a fiúk, akik jellemzően Budapesten vagy más nagyvárosban élnek - olvasható a lapban.
A vizsgálat megállapította, hogy a szülők anyagi helyzete nem befolyásolja a tiltott szerek kipróbálását, de kisebb valószínűséggel válnak rendszer használókká azok a fiatalok, akiket az édesszülők együtt nevelnek és elégedettek a szüleikhez fűződő kapcsolatukkal.
A Magyar Nemzet beszámolt arról is: 2009-ben a marihuána-lefoglalások száma több mint a kétszeresére nőtt Magyarországon.Forrás: MTI
2011-01-26 10:56:55
Martonosi János
Új Széchenyi Terv a felzárkóztatásért és a foglalkoztatás bővítéséért
Molnár Ágnes fejlesztéspolitikai koordinációért felelős államtitkár, Kanzsalics Eszter, a Nemzeti Fejlesztési Ügynökség főosztályvezető-helyettese és Siba Ignác, a Gazdaságfejlesztési Operatív Programok Irányító Hatóságának vezetője tartott előadást az Új Széchenyi Terv bemutatását szolgáló országjárás hatodik állomásán 2011. január 25-én, Egerben.
A felszólalók kiemelték, hogy az Új Széchenyi Terv lendületet adhat a vállalkozások számára a munkahelyek teremtéséhez, és megalapozhatja a leszakadóban lévő térségek felzárkózását.
A Heves megyei vállalkozók, gazdaságfejlesztő szervezetek és önkormányzatok képviselői előtt tartott szakmai rendezvényen Molnár Ágnes, a Nemzeti Fejlesztési Minisztérium államtitkára hangsúlyozta: Magyarország akkor lesz sikeres, ha egységes stratégiája mentén igyekszik gazdaságát megújítani.
Az uniós és hazai források célzott felhasználása a magyar gazdaság felemelkedésének záloga, az egységes fejlesztéspolitika egyik legfontosabb pillére.
Magyarország versenyképességének kulcsa a magyar kis- és közepes vállalkozások kezében van, így az ő megerősítésük határozott szándéka a nemzeti együttműködés kormányának.
Éppen ezért az Új Széchenyi Terv minden segítséget megad a pályázni szándékozó vállalkozásoknak, hogy tevékenységük sikeres lehessen, és így új munkahelyek jöhessenek létre mondta el az államtitkár.
Molnár Ágnes külön kiemelte: hazánkban mintegy hatszázezer családi vállalkozás működik.
Ha a megújuló fejlesztéspolitikai rendszernek köszönhetően mindegyikük csak egy fővel növeli munkavállalóinak létszámát, az jelentősen közelebb visz ahhoz, hogy tíz év alatt egymillió új munkahellyel gyarapodjék Magyarország.
Molnár Ágnes aláhúzta: az Új Széchenyi Terv nem hagyhatja figyelmen kívül az eltérő fejlettségű régiók felzárkóztatását sem, ezért a pályázati kiírások során kiemelt figyelemmel kezelik a nehéz sorsú térségek, köztük Észak-Magyarország támogatását.
Forrás: NFM
2011-01-26 12:41:39
Kokovai Péter
Az MPP-alelnök gyest javasol az egyszerűsített honosítással élőknek is
A magyar kormánynak gyereknevelési támogatást kellene biztosítania azok számára, akik könnyített honosítási eljárással szereznek magyar állampolgárságot - véli Kiss István, a romániai Magyar Polgári Párt (MPP) alelnöke.
A Krónika című kolozsvári napilap honlapján olvasható cikk szerint Kiss István, a Magyar Polgári Párt (MPP) alelnöke javaslatát - a gyes megadása a könnyített eljárással magyar állampolgárságot szerzőknek - a Magyar Állandó Értekezlet művelődési és oktatási bizottságának legutóbbi, január 17-i budapesti ülésén terjesztette elő.
Forrás: MTI
2011-01-26 12:54:26
Kokovai Péter
Stagnált a feldolgozóipar Bács-Kiskun megyében
2011-01-26 13:00:08
Martonosi János
Elköltözött az ügyfélszolgálati iroda
A Zsigmondy Béla Víziközműveket Üzemeltető Zrt., a távfűtést biztosító Hódmezővásárhelyi Vagyonkezelő Zrt. és az A.S.A.-Hódmezővásárhely Köztisztasági Kft. ezúton tájékoztatja Önöket, hogy a Polgármesteri Hivatal (Hódmezővásárhely, Kossuth tér 1.) földszint 13. számú helyiségében működő Ügyfélszolgálati Irodája áthelyezésre került a földszint 15. számú helyiségbe.
Az Ügyfélszolgálati Iroda nyitvatartási ideje változatlan az alábbiak szerint: Hétfő: 8.00 20.00 Kedd Csütörtök: 8.00 15.00 Péntek: 8.00 12.00 Elérhetőségek: Zsigmondy Béla Víziközműveket Üzemeltető Zrt 530-176 Hódmezővásárhelyi Vagyonkezelő Zrt (távfűtés) 530-164
2011-01-26 13:08:50
Martonosi János
Iskolások baleseteztek
Árokba csúszott egy általános iskolásokat szállító busz szerdán fél 12 körül Füzesgyarmaton.
A különjárat Bucsáról Szegedre vitte volna a diákokat egy programra - tájékoztatta portálunkat Vargáné Szombati Andrea, a Békés Megyei rendőr-főkapitányság szóvivője.
A város belterületén, a Petőfi téren azonban egy jobbra ívelő kanyarban a jármű a havas úton megcsúszott, és árokba gurult.
A buszon 22 tizenhárom év körüli diák utazott 6 felnőtt kísérővel.
A balesetet követően két diák panaszkodott fájdalomra, őket vizsgálják.
Egyelőre nincs információnk arról, hogy súlyos -e a sérülésük.
A helyszínelés idejére az utat a rendőrség lezárta, a forgalmat a környező utcákba terelik.
Forrás: BMRFK
2011-01-26 13:45:58
Martonosi János
Tüzet vízzel, vizet tűzzel kísérleteztek a gimisek
A Magyar Kémikusok Egyesületének kezdeményezéséhez csatlakozva szerdán rendhagyó kémia órával tisztelegtek a tudományág előtt a Bethlen Gábor Református Gimnázium növendékei tudtuk meg Fehérné Kiss Gabriella pedagógustól.
Az óra célja a tárgy megszerettetése volt a diákokkal mondta a tanárnő, aki hozzátette: látványos,` tüzes` kísérletek zajlottak.
Ezek középpontjában a víz állt.
Volt például olyan kísérlet, melynek végrehajtása során gáz képződött, majd ez be is gyulladt a vizes közegben.
De olyan kísérlet is akadt, ami a flambírozáshoz volt hasonlítható, annak során egy papírzsebkendőt etil-alkohollal öntöttek le, majd meggyújtották, de az nem égett el.
A mozgalomhoz csatlakozik a Mindentudás egyeteme is, amelynek előadásán kémiai kísérletekkel foglalkoznak Szegeden.
A bethlenesek a programsorozathoz kapcsolódó rajzpályázaton is résztvesznek.
2011-01-26 13:51:40
Olasz Monika
Klasszikus szakmák előtérben
A kőműves az egyik legkeresettebb szakma, de egyre többen érdeklődnek a gépészet iránt is tudtuk meg a szerda délelőtti Napraforgó Magazinműsorunk vendégétől, Horváth Zoltántól, a Makói Oktatási Központ, Szakképző Iskola és Kollégium igazgatójától.
A nyolcadik osztályos diákoknak február 18-ig kell eldönteniük, hogy melyik iskolában szeretnék folytatni a tanulmányaikat.
A Makói Oktatási Központban már novemberben nyílt napot tartottak, ahol bemutatták az intézményeket és a képzési rendszert.
Az oktatási központban klasszikus képzések közül választhatnak a tanulók.
Közgazdasági, kereskedelmi, gépészeti, informatikai és mezőgazdasági szakmacsoportból.
Szakiskolai képzésen belül ez kiegészül építészeti szakmacsoporttal mondta Horváth Zoltán.
Az intézmény jó kapcsolatot tart fenn a környékbeli vállalkozókkal, így több tanulót segíthetnek az elhelyezkedésben.
Az oktatási központnak 180 hektár állami földje van, melyet közösen művelnek egy mezőgazdasági zrt.-vel.
A diákok gyakorlati órák keretében szántanak, vetnek, aratnak.
Egy pályázatnak köszönhetően új kombájn, új traktor és ehhez kapcsolódó eszközök is érkeztek az intézménybe a mezőgazdasági gépésztechnikusok képzésére, akik nem csak szerelni, hanem vezetni is megtanulják az eszközöket.
A tankertben a tanulók zöldségtermesztéssel is foglalkoznak, melyet felhasználnak a kollégium menzáján.
A mezőgazdasági és kereskedelem szakmacsoportban, a 9-12. osztályban tanulók részére a választható testnevelés fakultáció biztosítja a mindennapos testmozgást, a labdarúgás, kézilabda, valamint a torna sportágak versenyszintű oktatásával tudtuk meg az igazgatótól, aki azt is elárulta, hogy az intézmény nemrégiben egy mikroszaporító laborral is bővült, melynek köszönhetően a diákok növények szaporításával, csíráztatásával és fajtanemesítéssel is foglalkozhatnak.
Az intézményben tanuló diákok a jövőhéten sem fognak unatkozni, hiszen február 3-án, csütörtökön különböző programok keretében tartanak megemlékezést Galamb József születésének 130. éves évfordulója alkalmából, február 4-én pedig megrendezik a Galamb József Szakképző Iskolában a szalagavató bált, míg az Erdei Ferenc Kereskedelmi és Közgazdasági Szakközépiskolában február 12-én tartják.
2011-01-26 13:51:48
Martonosi János
Nyomott hangulatban a lakáspiac
Azt eladók már most csak nagyon alacsony áron tudnak megszabadulni ingatlanjaiktól, és a helyzeten ronthat, ha lejár a lakásárverezési moratórium.
Egy szakember hisz ugyan a piac önszabályozásában, de úgy látja, szükség lehet az állam és a bankok közti egyeztetésre is.
Az egyik internetes oldalon összességében 30-40 százalékkal olcsóbban kínálnak lakásokat: az egyik ingatlant például 16 helyett 11, a másikat 68 helyett 49 millióért.
(A portál kimondottan azzal toborozza a vevőket, hogy válság idején megőrizhetik tőkéjük értékét, sőt, akár komoly profitra is szert tehetnek.)
De az árak nemcsak itt alacsonyak, az eladói oldal általában is jóval olcsóbban kénytelen megszabadulni lakásától, mint a válság előtt, a vevői oldalon pedig megjelentek a befektetési szándékkal vásárlók.
Mehrli Péter, a Magyar Ingatlan Szövetség elnöke ugyanakkor nem számít arra, hogy a lakáspiac jelenlegi állapotában túlságosan sokan akarjanak befektetni ingatlanokba.
Még ha nagyon optimisták vagyunk, akkor is jó néhány esztendő, amíg a piac visszaáll - ha egyáltalán visszaáll - a korábbi értékrendjére, befektetni pedig csak nagyon kedvező áron való vásárlások esetén lehet - érvel a szakember.
Az tény ugyanakkor, hogy a piacot az abszolút érdektelenség, de legalább is a kivárás jellemzi, így a lakásárak valóban rendkívül alacsonyak, mert egyszerűen nincs vevő.
A lakásárverezési moratórium lejárta után nagyobb tömegű lakás kerülhet ugyan a piacra, de a szakember egyfelől hisz a piac önszabályozásában, másfelől bízik abban, hogy a két oldal - az állam és a bankok leül, és valahogyan szabályozza majd ezt a kérdést.
Az országban ma egyébként körülbelül három-öt nagyobb cég foglalkozik nagy pénzintézetek megbízásából a fizetésképtelen adósok ingatlanjaik árverésével.
Eddig évente kétezer, most körülbelül háromezer árverezés alatt lévő ingatlan van, és körülbelül kétezer lakás esetében került sor végrehajtásra, tehát összességében éves szinten legfeljebb négy-öt ezer ingatlan került azoktól a tulajdonosoktól árverésre, akik nem voltak képesek fizetni a tartozásaikat mondja az elnök.
Forrás: MR
2011-01-26 14:29:32
Martonosi János
KO-ra ittam magam, majd kukázni mentem
Egy közbiztonsági ellenőrzés során bukott le az a 32 éves férfi, aki az elmúlt héten betört az egyik csongrádi házba, majd onnan rézcsöveket, láncfűrészt és több kilónyi fagyasztott hurkát és kolbászt vitt magával.
A Csongrádi Rendőrkapitányság járőrei korábbi ügyei miatt már jól ismerik a 32 éves férfit, ezért amikor egyik este azt látták, hogy nagyon megrakodta a kerékpárját és azt tolja hazafelé, azonnal megállították.
Kérdőre vonták, hogy honnan származik a hurka-kolbász, a láncfűrész és a több kilónyi cső, de ő azt a választ adta, hogy` KO-ra itta magát`, majd elment kukázni.
Azt is elmondta, hogy több dolgot is talált, de azokat út közben elhagyta.
Mivel ekkor még nem érkezett feljelentés a kapitányságra lopásról, ezért a rendőrök a férfinél lévő tárgyakat és élelmiszert ugyan lefoglalhatták, de ellene eljárást indítani nem tudtak.
Néhány nappal később jelentkezett a rendőrségen egy sértett azzal, hogy betörtek hozzájuk.
Amikor elmondta, hogy mit vittek el, azonnal képbe került a korábban igazoltatott férfi, akit ekkor már előállítottak és lopás miatt büntetőeljárást kezdeményeztek ellene.
Kihallgatása során továbbra is ragaszkodott hozzá, hogy nem lopott, hanem kukázás során jutott az értékekhez.
Forrás: CSMRFK
2011-01-26 14:49:25
Martonosi János
Nem lehet többet hibázni
Az előző fordulóban a Kecskemét otthonában meglepetésre elszenvedett vereség után a Hódtói Sportcsarnokban a Cegléd ellen javíthat az EnterNet Vásárhelyi Kosársuli csapata az NBI/B csoportos kosárlabda bajnokságban.
A vendégek eddig mindössze öt mérkőzést nyertek, és a kilencedik helyen állnak a tabellán.
Az EnterNet Kosársuli azonban nem nézheti le ellenfelét, mivel nem hibázhatnak több olyan mérkőzésen, amelyen kötelező a győzelem, hiszen csak így őrizhetik meg előkelő, második pozíciójukat a bajnokságban.
Mócsai Milán kisebb megfázással küzd a héten, Dani Zoltánnak a keze fáj, míg Vas Péter kisebb ujjsérüléssel küszködik, azonban játékuk biztosnak tűnik a hétvégén.
A múlt heti kudarc után dr. Elek András tanítványai elszántan akarják bizonyítani, hogy kecskeméti botlásuk csak a véletlen műve volt.
A mérkőzés január 29-én szombaton 18 órakor kezdődik a Hódtóiban, a belépés az EnterNetnek köszönhetően továbbra is ingyenes.
2011-01-26 14:54:53
Martonosi János
Rendőrségi nyugdíjasok együttműködési megállapodása
Együttműködési megállapodást írt alá a magyarországi és szerbiai rendőrségi nyugdíjasok országos szervezetének elnöke kedden délután Szegeden.
Az egyezmény aláírásának előzménye, hogy a Rendőrségi Nyugdíjasok Csongrád Megyei Egyesülete immár évek óta szoros kapcsolatot ápol a vajdasági rendőrségi nyugdíjas egyesületekkel, mely a Csongrád Megyei Rendőr-főkapitányság több mint 15 éves határ menti szakmai együttműködésén alapul.
A nyugdíjas rendőrök ezideig is rendszeresen szerveztek közös programokat, kirándulásokat külföldi partnereikkel, ahol az élményszerzés mellett a nyelvi akadályokat leküzdve személyes barátságok is szövődtek.
A magyarországi Rendőrségi Nyugdíjasok Országos Szövetsége mely 19 területi egyesületi tagot számlál ezideig a szlovák nyugdíjas szervezettel írt alá együttműködési megállapodást, melyre a napokban került sor.
Ezen új, a szerbiai szekcióval kötött megállapodás tartalmazza a két országos szervezet közötti együttműködés tartalmát, módját és formáját, konkrét keretet adva és országos szintre emelve a helyben már működő kapcsolatot.
Az együttműködési megállapodást magyar részről a Rendőrségi Nyugdíjasok Országos Szövetségének elnöke, dr. Havasi Zoltán r. dandártábornok, szerbiai részről pedig az országos egyesület elnöke, Stevan Jakovljeviæ látta el kézjegyével.
Az ünnepélyes aláíráson részt vett dr. Lukács János r. dandártábornok megyei főkapitány, Marinko Kresoja, volt miniszer-helyettes, egykori szabadkai és újvidéki főkapitány, Szeged MJV önkormányzata részéről Boros Gyula, idősügyi referens, valamint a Csongrád megyei, továbbá a szerbiai határ menti nyugdíjas szervezetek elnökei is.
Forrás: CSMRFK
2011-01-26 15:15:58
Antal Sándor
Lassan, de apad a Tisza
Továbbra is első fokú árvízvédelmi készültség van Mindszentnél, ugyanis 680-690 centiméter a Tisza vízállása tájékoztatta lapunkat Juhász Lajos, a Mindszent és Baks között közlekedő komp üzemeltetője, aki hozzátette, hogy február elejére várják, hogy megszűnjön a készültség, de még akkor sem tudnak indulni a komppal, hiszen ahhoz 6 méter alá kell, hogy apadjon a vízszint.
Fotókkal és hangbejátszással!
Egy-két centimétert apad a Tisza az egyik napról a másikra fogalmazott Juhász Lajos, aki szerint jót tett most ez a kis lehűlés.
Irdatlan lassan és nyűgösen apad, de ezt vártuk, hiszen a lejövő árhullámok folyamatosan pótolják, így szinte egy helyben áll a vízszint tudtuk meg az üzemeltetőtől.
Elsőfokú készültség 650 centiméterig van, amit előreláthatólag február elején vonnak vissza, de akkor még mindig 50 centit kell, hogy apadjon a Tisza, hogy a komp is közlekedjen.
2011-01-26 15:37:57
Antal Sándor
Megfeleltek a HFC-s fiatalok Hollandiában
Alig egy hete még a Hódmezővásárhelyi FC két fiatalja Hollandiában az FC Twente otthonában töltött el öt napot, ahol tesztelték őket.
Ezen a héten a kék- sárgák felnőtt csapatának két meghatározó játékosát teszteli az NB I-es Zalaegerszeg.
Gábor Viktor és Sós Bence is megfelelt Hollandiában tudtuk meg Apró Attila edzőtől, aki hozzátette, hogy Bencére izmot kell tennünk a következő hónapokban és majd a nyáron újra megnézik hol tart a fiatal.
Viktorra is kivetették a hálójukat a hollandok, de a fiatal kora miatt, még tárgyalások folynak az ő ügyében.
Továbbá a felnőtt gárda két meghatározó játékosát, Kökény Tamást és Varga Mátét teszteli a napokban a Zalaegerszeg.
Megosztom!
|
2011-01-26 16:21:47
Kokovai Péter
Elhunyt Samu Katalin
Samu Katalin, Hódmezővásárhely Megyei Jogú Város Pro Urbe díjas szobrászművésze életének 76. évében elhunyt.
Búcsúztatása február 18-án péntek délután 13 órakor lesz a Szent István Római Katolikus templomban.
A Derkovits- ösztöndíjas szobrászművészt Hódmezővásárhely önkormányzata saját halottjának tekinti.
Samu Katalin Hódmezővásárhelyen született 1934-ben.
A Képzőművészeti Főiskolán Mikus Sándor osztályában, az Iparművészeti Főiskolán Borsos Miklós tanítványként tanulgatta művészete fortélyait.
1958 óta szülővárosában élt.
1966-ban Derkovits-ösztöndíjat kapott.
Önálló kiállításai: Vásárhely 1964, Budapest 1966, Veszprém 1966, Szeged 1970, Balmazújváros 1976, Derecske 1976, Kiskunfélegyháza 1976, Budapest, Műcsarnok 1976, Hódmezővásárhely, 2004.
Tanulmányúton járt Itáliában, az NDK-ban, Csehszlovákiában, a Szovjetunióban, Görögországban, Lengyelországban.
Szülővárosától 2004-ben Pro Urbe díjat kapott.
2011-01-26 16:28:55
promenad.hu
Az elefánt fogkréme és az éghetetlen papírzsepi
Az ENSZ 2008. december 30-ai határozata alapján 2011 a kémia nemzetközi éve lesz, melynek mottója:` vízzel tüzet, tűzzel vizet`, jelmondata pedig:` életünk és jövőnk a kémia` tájékoztatta portálunkat Szabóné Tanács Valéria, a Szent István Általános Iskola matematika-kémia szakos tanára, a Városi Kémia Munkaközösség vezetője.
Ennek apropóján az iskolában szerdán délután kémiai kísérleteket szemlélhettek a diákok.
Szabóné Tanács Valéria, aki 1972 óta a Magyar Kémikusok Egyesületének tagja portálunknak elmondta, csütörtökön tartják a kémia nemzetközi évének megnyitóját, s ennek alkalmából szerdán délelőtt 11-től délután háromig nemzetközi szinten kémiai kísérleteket tartanak.
A Magyar Kémikusok Egyesülete úgy határozott, hogy a kísérletek középpontjában a víz álljon, s céljaként tűzte ki, hogy minden iskoláskorú diák megismerkedjen az őt körülvevő víz tulajdonságaival, előállításával, tisztításával, továbbá ráébredjen, hogy mekkora érték a tiszta víz.
Ezen kívül fontosnak tartják, hogy a diákok megértsék, a kémiának mekkora jelentősége van a mindennapi életben.
2011-01-26 16:58:01
Olasz Monika
Változnak a diákok, változnia kell az oktatásnak is
` Egy pedagógusnak megvan a maga története, életútja, az élethosszig tartó tanulása, és ebben a tanulásban időnként a diákjaitól fog tanulni` mondta Márkus Gábor tanár, közoktatási szakértő, a Református Pedagógiai Intézet igazgatója a január 26-án, délután Hódmezővásárhelyen, a Bethlen Gábor Református Gimnáziumban megrendezett pedagógia szakmai délutánon` A keresztyén pedagógia esszenciája` címmel tartott előadásában.
Az intézmény olvasótermében összegyűlt pedagógusokat dr. Kádár Péter, a Bethlen Gábor Református Gimnázium igazgatója köszöntötte, majd Márkus Gábor kezdte meg előadását.
A Református Pedagógiai Intézet igazgatója elmondta, a pedagógus életpálya modell nagyon szigorú elvárásokat támaszt a pedagógus magatartásával szemben, és ez a magatartás különböző rendszereken keresztül formálható.
Az előadó hangsúlyozta, nem arról van szó, hogy egy tanár minden élethelyzetet megél, de van egy olyan kapcsolatrendszere, szakmai bázisa, amit egy különleges segítséget igénylő gyermek esetében meg tud mozdítani.
Egy természetes funkciója az iskolának, hogy tanuló szervezetként működik, ahol mindig van rés az új információknak.
Minden hivatásban szükséges az önképzés, a továbbképzés.
Ennek a közösségi formája az iskolában a nevelési értekezlet, amikor szakmai kérdéseket vitatnak meg egy szakember bevonásával mondta Dr. Kádár Péter, a Bethlen Gábor Református Gimnázium igazgatója.
Hozzátette: Márkus Gábornak országos rálátása van arra, hogy a református iskolákban milyen szakmai kihívások elé néz az, aki a pedagógiát lelkiségi, világnézeti alapon akarja gyakorolni.
A keresztyén pedagógusok egyik fontos tulajdonsága az önreflexió.
Ahogyan a helyzet változik körülöttük, úgy újra és újra megkérdezik, hogy amit csinálnak, az jó -e.
Az alapok és az értékek jók, de az` itt és most` feszültségében vajon a legjobbat tudják -e adni?
Az` itt és most` -nak az egyik nagy feszültsége, hogy egy új törvénytervezet készül az oktatásról mondta Márkus Gábor.
A Református Pedagógiai Intézet igazgatója hangsúlyozta: senki sem sziget önmagában, az ember úgy nevelődik, hogy a környezete is formálódik körülötte.
A nevelés egy közösségi élethelyzet.
Szembe kell azzal nézni, hogy már nem a pedagógus a tudás egyedüli forrása, hiszen rengeteg csatornán érkezik az információ a diákokhoz.
Márkus Gábor az előadása során oktatástechnikai tanácsokkal és a legnaprakészebb módszerekkel látta el a megjelent pedagógusokat.
A szakmai délutánon részt vettek a partner egyházi iskolák, illetőleg mindazok, akik a keresztény pedagógia iránt érdeklődnek.
Olasz Mónika
2011-01-26 17:00:30
promenad.hu
Schmitt-Barroso: Magyarország elkötelezett a siker és az uniós értékek mellett
Magyarország az európai uniós elnökség révén meg tudja mutatni vezetői képességeit és elkötelezettségét az uniós értékek tiszteletben tartása mellett - hangoztatta José Manuel Durao Barroso európai bizottsági elnök szerdán Brüsszelben, Schmitt Pál köztársasági elnökkel közösen tartott sajtótájékoztatóján.
Találkozójuk után a magyar államfő úgy fogalmazott: történelmi esély Magyarország számára, hogy megmutassa, képes nemcsak a saját népének, hanem az Európai Unió 500 millió polgárának gondjait is fél évre a vállára venni.
A megbeszélésen szó esett a médiatörvényről is.
Barroso jelezte, nem kívánja megelőlegezni az Európai Bizottság vizsgálódásának eredményeit.
Schmitt Pál pedig kijelentette, hogy a sajtó szabadsága Magyarországon is szent dolog, és meggyőződése szerint ha korrekció válik szükségessé, azt a kormány megteszi. forrás: MTI
2011-01-26 17:11:21
promenad.hu
Az M43-as autópálya 2013-ra készül el az országhatárig
2011-01-26 17:31:15
promenad.hu
Réthelyi Miklós: fontos a nemek közötti egyenlőség ügyének újragondolása
A miniszter kiemelte: az elmúlt években látványos mértékben növekedett a nők foglalkoztatási szintje, 1998 és 2008 között a növekedés ugyanis meghaladta a hét százalékot.
A féléves soros magyar uniós elnökség prioritásai között szerepel a nemek közötti egyenlőség ügyének újragondolása, a nők elleni erőszakkal szembeni küzdelem szükségessége, valamint a nemek közötti egyenlőség általános érvényesítése - mondta Réthelyi Miklós nemzeti erőforrás miniszter az Európai Parlament nőjogi és esélyegyenlőségi bizottsága előtti meghallgatásán, szerdán Brüsszelben.
A miniszter kiemelte: az elmúlt években látványos mértékben növekedett a nők foglalkoztatási szintje, 1998 és 2008 között a növekedés ugyanis meghaladta a hét százalékot.
Véleménye szerint még így is jelentős a különbség a két nem foglalkoztatási szintje között, szavai szerint 2008-ban ez a különbség majd 14 százalék volt.
Réthelyi Miklós szerint ha megvan a közös politikai akarat, akkor a munkahelyteremtés jelentősen hozzájárulhat a munkaerőpiac, nemek közötti egyenlőség növeléséhez.
Beszélt arról is: a romák integrálása egyszerre segítheti a hátrányos helyzetű csoportok gazdasági felzárkóztatását és a roma nők társadalmi felemelkedését. forrás: mr1-kossuth.hu
2011-01-26 17:35:00
Kokovai Péter
Több ezer e-fiókkönyvtárat hoznak létre
Az " Örökség-Kultúra " Oktatási E-könyvtár program fő feladatának a magyar és nemzetiségi anyanyelvű közoktatás minden szintjének tudományos-kulturális jellegű, elektronikus tananyagsegédletekkel való folyamatos ellátását tekinti.
A programot Csongrád megyében elsőként Hódmezővásárhelyen mutatták be.
A Csongrád Megyei Önkormányzat és Hódmezővásárhely önkormányzata szervezésében mutatták be a programot szerdán az Emlékpont konferenciatermében.
Almási István hangsúlyozta, ma már aki gyermekkorban nem sajátítja el az informatikai alapismereteket, behozhatatlan hátrányba kerül.
Vásárhely alpolgármestere annak fontosságát is kiemelte, hogy az információk mindenki számára ingyenesen elérhetők legyenek.
Dr. Zakar Péter, a megyei közgyűlés alelnöke szerint a jövő történészeinek fel kell készülniük arra, hogy a papíralapú közigazgatás a végnapjait éli, így a kutatóknak is alkalmazkodniuk kell a korhoz.
Az e-könyvtár előnyei között említette, hogy a helytörténeti munkákat könnyebben elérhetővé teszi.
A programot dr. Marjanucz László tanszékvezető egyetemi docens, a TIT Csongrád megyei elnöke, Barna Gábor programvezető, felelős szerkesztő, Simon Ferenc, a hódmezővásárhelyi Bethlen Gábor Református Gimnázium tanára és Szepesi Judit, a hódmezővásárhelyi Németh László Városi Könyvtár könyvtáros-informatikusa ismertette.
Barna Gábor, az elektronikus oktatási könyvtár felelős szerkesztője elmondta, az e-könyvtár jelenleg a Sulinet honlap nagyon fontos alportál része, májustól viszont minden magyar oktatási intézmény és könyvtár szerverének különálló egysége lesz, így 5000-6000 e- fiókkönyvtár jön létre.
Településtörténetek, kisebbségi, határon túli illetve magyar kulturális, tudományos ismeretterjesztő anyagok kapnak benne helyet.
Fontos cél, hogy a fiatalokat is bevonják a tudástár bővítésébe, arra serkentve őket, hogy olyan területeken végezzenek kutatásokat, amelyek kiegészítik az eddigi tartalmakat.
Kokovai Péter
2011-01-26 17:45:35
promenad.hu
` Hanyatt` fordul az útpálya
Visszájára fordul az utak burkolata a talajvízben ázó szakaszokon: alul a bitumen, felül a sár.
A felső-kiskunsági műutak némelyike dűlőút minőségűre vetemedett.
Közel vannak a szétmálláshoz Bács-Kiskun megyében a gyenge szerkezetű műutak, főleg azok, amelyeket nehézgépjárművek is használnak.
A homokos területeket kivéve, megyeszerte mindenhol magasan áll a belvíz az árkokban.
Elöntött útszakaszokról egyelőre nem tudni, de helyenként így különösen Kunszentmiklós, Szabadszállás, Fülöpszállás, Izsák, Páhi, Tiszakécske, Lakitelek, Tiszaalpár, Pálmonostora, Gátér, Petőfiszállás, Harkakötöny és Kiskunfélegyháza térségében már-már a burkolatokat nyaldossa víz.
Az átázott altalajon` felborul` a közút pályaszerkezete, alulra merül a burkolat és feljön a sár.
Egyes útvonalakon, például Szalkszentmárton környékén, olyan kigyűrődések és hullámok alakulnak ki az úttesten, hogy ott már alig-alig lehet személygépkocsival közlekedni.
Teljes lezárásra még nem volt szükség, de 30 km/órás sebességkorlátozást vezettünk be a Pálmonostora-Tömörkény összekötő úton két helyen, továbbá veszélyt jelző, egyenetlen úttestre figyelmeztető táblákat is kihelyeztünk.
Az átfolyásoknál halszálkás táblákkal jelezzük a veszélyt, a teherautók forgalmát ideiglenesen megszüntettük ezeken a szakaszokon.
A Szabadszállás-Szalkszentmárton összekötő úton szintén két helyen hívjuk fel táblázással a közlekedők figyelmét vízátfolyásra.
Ezért az érintett szakaszokon 20 km/órás sebességkorlátozást vezettünk be, továbbá egyéb veszélyt jelző, előzést tiltó táblákat helyeztünk ki.
A forgalmat az út középső részére tereltük, mindkét oldalon útszűkület táblával jelezve.
A teherautó-forgalmat ezen a szakaszon is kitiltottuk.
Napi útellenőrzést rendeltünk el ott, mivel a belvíz rombolása, akár egy kisebb eső hatására is jelentősen erősödhet tájékoztatta lapunkat Sztana Zoltán, a Magyar Közút Kht. regionális főmérnökségének üzemeltetési osztályvezetője. forrás és teljes cikk: baon.hu
2011-01-26 17:55:53
promenad.hu
Bárki tehet javaslatot arra, mit szeretne nézni a köztévékben
2011-01-26 18:07:22
promenad.hu
Térfigyelő kamerák: a Nagy Testvér mindent lát
Békés megye egyre több településén védi kamera az ott élők biztonságát.
A` nagytesók` nemcsak a megelőzésben, a felderítésben is szerepet játszanak.
Így bukott le sorompót áttörő kamionsofőr és egy néni házát fényes nappal kirámoló banda is.
A kamerák tehát megszolgálják az árukat.
Békés megyében Gyulán szereltek fel először térfigyelő kamerákat 2003-ban.
Mára a megye jó néhány településén dolgozik a mindent vagy majdnem mindent látó berendezés.
Békés Megyében Szarvason, Gyulán és Sarkadon működik olyan kiépített kamerarendszer, melynek képét a rendőrkapitányságok ügyeletein figyelik, illetve a felvételeket utólag ellenőrzik.
Szeghalmon, Körösladányban és Bucsán pedig folyamatban van a rendszer kiépítése, amelynek átadása, reményeink szerint, a közeljövőben megtörténik - tájékoztatta a portált Albert István, a Békés Megyei Rendőr-főkapitányság sajtószóvivője.
A kamerák elsősorban bűnmegelőzésben játszanak szerepet, de jó néhány alkalommal volt arra is példa, hogy a felvételek a felderítésben is segítséget nyújtottak a rendőrségnek. forrás és teljes cikk: beol.hu
2011-01-26 18:33:43
promenad.hu
Rudolf Péter kapja az idei Páger Antal-díjat
2011-01-26 18:54:26
promenad.hu
Két újabb influenza-halott Magyarországon
2011-01-26 19:58:45
Kutasi Roland
Mindszenti ügy a munkaügyi bíróságon: kinek jó ez a döntés?
Mindszent tavaly augusztusban mondott fel korábbi jegyzőjének, dr. Hevesi Tamásnak, aki úgy vélte, jogellenesen történt munkaviszonyának megszüntetése, ezért keresetet nyújtott be a Szegedi Munkaügyi Bírósághoz a település önkormányzatával szemben.
A bíróság szerdán hozta meg első fokú ítéletét, amely ellen mind a volt jegyző, mind a mindszenti helyhatóság is fellebbezéssel él információink szerint.
Dr. Hevesi Tamás, a promenad.hu-nak adott interjújában elmondta: a bíróság jogellenesnek találta munkaviszonyának megszüntetésének módját, és hatályon kívül helyezte a települési önkormányzat fegyelmi határozatát, és kötelezte az önkormányzatot különböző jogcímeken több mint ötmillió forint megfizetésére a volt jegyző részére.
Az első fokon eljáró bíróság nem tartotta jogosnak a dr. Hevesi Tamás által nem vagyoni kártérítés címén benyújtott további ötmillió forintos igényét.
Dr. Hevesi Tamás rámutatott: a bíróság az ellene folyó eljárásban talált formai hibát, emiatt a konkrét cselekménnyel, annak arányosságával nem is foglalkozott.
- Az önkormányzat jogi képviselője arról tájékoztatott, hogy az önkormányzat elvesztette a pert a volt jegyzővel szemben közölte portálunkkal Zsótér Károly, Mindszent polgármestere, aki így folytatta: - Megnyugtat az a tény, hogy a bíróság nem határozatunk tényeiben talált kivetnivalót, hanem eljárási hibára hivatkozva adott első fokon igazat dr. Hevesi Tamásnak.
Az ítélet ellen önkormányzatunk fellebbez, és bízom benne, hogy a másodfokú tárgyaláson előkerülnek azok a tények is, amelyek azt támasztják alá, hogy nem kell az egyébként is nehéz helyzetben lévő várost sújtó nagyon magas összegeket kifizetnünk a volt jegyzőnek.
A polgármester hozzátette: ez az összeg, amelyet dr. Hevesi Tamás követel az önkormányzattól kiegészítve azzal, amelyet nem vagyoni kártérítésként is elvár Mindszenttől akkor össze, amelyből több mint egy évig működtethető lenne Mindszenten az orvosi ügyeleti ellátás, ebből három évig támogathatnánk a mindszenti sportot, vagy hónapokon keresztül fizethetnénk ekkora pénzből a gyerekek étkeztetését.
- Etikailag is elítélem, hogy ekkora összeget követel a volt jegyző a várostól, amelynek jogosságáról a bíróság fog dönteni, remélem, Mindszent érvei érvényesülnek a jogerős döntésben zárta szavait a Zsótér Károly.
Arnay Megosztom!
|
2011-01-26 21:06:37
Kutasi Roland
Három képviselő fogadóórája a Csúcsban: vízelvezetéstől a magas feszültségig
Szerda este a Csúcsi Olvasókörben fogadta a körzet lakóit dr. Havasi Katalin, dr. Grezsa István és Fekete Ferenc települési képviselő.
A fórumon nagy Tamásné a Lőrinc pap utcából felvetette félelmét a háza mellett felállított oszlopon futó több kilovoltos vezeték miatt, míg Diószegi Sándor a Völgy utca csapadékelvezetésének problémáit vetette fel.
Már százan dolgoznak a vásárhelyi közmunkaprogramban, amely szám emelkedni fog tájékoztatott dr. Havasi Katalin, aki elmondta: a városi adók és a városi közműszolgáltatók felé történő befizetések ingyenesek maradnak azoknak, akik a polgármesteri hivatalban, vagy a város számlavezető bankjánál, vagy átutalással egyenlítik ki a számlát, a sárga csekkes befizetés számlánként száz forint költséget jelentenek ettől az évtől.
Fekete Ferenc arról tájékoztatott, hogy várják az idei, belterületi utak és vízelvezetők felújítására kiírandó pályázatokat, mivel ezeket a munkákat ennek függvényében tudja a város elvégezni.
A Lőrinc pap utcában lakó Nagy Tamásné arról szólt, hogy aggódik, hogy a házától mindössze három méterre emelt oszlopon fut a Démász több kilovoltos kábele, és tart annak élettani hatásai mellett attól, hogy az oszlop kidőlése esetén veszélybe kerülhet.
Dr. Grezsa István kijelentette: az áramszolgáltatókat 1996-ban a Horn-kormány privatizálta, és csak nehezen tudják az önkormányzatok érvényesíteni érdekeiket a francia tulajdonossal szemben.
A Jókai utcát az állam fogja az idén felújítani és szegéllyel ellátni a Szántó Kovács János és a Kutasi út között, míg a kerékpárutat az utca teljes hosszában újraaszfaltozzák, és továbbítják Banga Sándorné észrevételét is, aki szerint kevés és nehezen használhatók a piac kerékpártárolói.
A fórumon elhangzott: februárban is lesznek lakossági fogadóórák, amelyeken dr. Lázár János polgármester, országgyűlési képviselőnek is feltehetik kérdéseiket a lakosok.
Arnay Megosztom!
|
2011-01-27 06:44:36
Martonosi János
Délig havazhat
2011-01-27 06:53:16
Martonosi János
Vízhálózat karbantartás Hódmezővásárhelyen
2011-01-27 07:00:39
Martonosi János
Csapnivaló első és egy hihetetlen, fergeteges második negyedet követően idegenben is győzelmet aratott, és ezzel magabiztosan jutott a magyar kupa negyeddöntőjébe a Dél-Konstrukt SZTE-Szedeák férfi kosárlabdacsapata a Kaposvár ellenében.
A hazai együttesben nem tudta vállalni a játékot betegség miatt az amerikai Dan Werner, illetve Medve Máté, valamint Kováts Róbertre sem számíthatott a vezetőedző.
A vendégeknél is akadt hiányzó, hiszen a műtött Kiss Zsolt előreláthatólag még három hétig nem léphet pályára.
Kicsit nyögvenyelősen indult a mérkőzés, nehezen akartak megszületni az első pontok, ez a hazaiaknak jött össze előbb.
A Szedeák 4-4-ig tudta tartani magát, ekkor azonban kezdtek elszakadni Joshua Wilsonék, és Fodor Péter vezetőedzőnek ki is kellett kérnie az idejét 11-6-nál.
Ez sajnos nem sokat segített, mivel Soós Gábor, majd nem sokkal később Wilson is triplát hintett, a negyed végére pedig csaknem ledolgozta hátrányát a somogyi együttes (22-8).
A folytatásban újabb baljós jelek mutatkoztak, Bryson McKenzie gyűjtött be gyorsan egy személyit és egy technikait, így a 12. percben 4 faultjával lehívta a pályáról Fodor mester.
Nebojsa Dukics igyekezett felzárkóztatni a szegedi gárdát egy remek triplával (23-11), azonban rövidesen újra 14 volt közte (27-13).
Ekkor azonban megtáltosodott a Szedeák, látványos és eredményes játékkal kezdtek felzárkózni Tanács Attiláék.
Dukics második triplája után (29-21) Fekete Ádám, a hazaiak vezetőedzője ki is kérte idejét 29-23-nál, de ez sem tudta megtörni a tiszapartiak lendületét.
Dukics keze halálos pontossággal sült, Tanács trojkája pedig már szegedi vezetést jelentett (29-31).
Rubin duplájára Kutasi hármasa volt a válasz (32-33).
Egy oda kiosztott személyi és egy ide befújt technikai után 2-2 dobás következett itt is és ott is, melyből csak egyetlen kaposvári pont született, majd labdaszerzést követően Molnár Miklós hintett gyönyörű triplát (33-36).
Fekete Ádámnál ekkor szakadhatott el a cérna, a somogyi edző ugyanis elérte, hogy a játékvezetők két technikaival a lelátóra száműzzék.
A kaposváriakat továbbsújtotta a sors azzal, hogy hivatalosan a jegyzőkönyvben csak vezetőedzőjük neve szerepelt trénerként, így segítői, Gordan Filipovics és Monok Tibor sem irányíthatták a csapatot közvetlenül a kispadról.
Szemmel láthatóan összezuhant a Kaposvár ettől a több perces vis majortól, szerencséjükre kevés volt már a szünetig, ez az idő azonban elég volt a Szedeáknak a továbbjutás bebiztosítására.
Tanács dobta elképesztő lazasággal a két technikaiért járó négy büntetőt (33-40), majd a Kaposvár időt kellett kérjen.
Szünetre így is tíz pontos szegedi előnnyel mentek a felek (34-44, összesítésben 26 volt ide).
A folytatásra lenyugodott a Kaposvár, lassan kezdtek araszolgatni felfelé, Fülöp kosarát követően (42-46), már Fodor Péter kényszerült időkérésre.
Kellett is a rendrakás a fejekben, messze volt még a vége, s a magára találó Kaposvár ellen nagyon jókor jött Molnár duplája és Rubin biztos keze távolról (42-51).
A Szedeák tartotta az 5-10 pontos különbséget, mely a 27. percbeli kaposvári időkérést követően 5 pont körül állapodott meg, felváltva jöttek a kosarak, néha védekezésnek nyoma sem volt, indításokkal operáltak a felek.
Főképp Cunningham tartotta a hazaiakban a lelket, kezdeti botladozásait követően nagyon elkapta a fonalat.
A vendégeknél Dukics lépett elő meghatározó figurává, aki a negyed végén már 21 pontnál járt.
Nyilas István első pontjaira még Márkus Tamás válaszolt egy hármassal, így 62-66-tal fordultunk a záró negyedre.
Márkust nem törte meg a rövid szünet, újabb trojkájával már csak egy pont volt a különbség (65-66), de jött Molnár Miki, hogy lehűtse a hirtelen éledő somogyi reményeket (65-69).
McKenzie majd` két negyed kihagyás után visszatért a parkettre, és büntetőből elért első pontja már az egyenlítést jelentette részünkről, hiszen Wilson pár pillanattal korábbi távolijával a hazaiak átvették a vezetést (72-72).
S nem csak átvették, növelni is kezdték, kihasználva, hogy kissé szétesett a Szedeák 5 perccel a vége előtt (76-72).
Fodor Péter ki is kérte újabb idejét, majd ezt követően a téli szünetről fejben csak lassan visszatérő McKenzie fantasztikus zsákolását csodálhattuk meg.
Márkus kipontozódása azt jelentette a 36. percben, hogy a tripláitól nem kellett már tartanunk, sőt, előbb McKenzie büntetőivel 78-78-nál ismét egyenlített a Szeged, majd Dukics újabb hármasa már 78-81-re rajzolta át az eredményt a kijelzőn.
Cunningham, termetéből és ismerjük el technikai tudásából is adódóan két elképesztő zsákolást is bemutatott, majd Dukics kipontozódását követően egy pluszegy dobással egyenlített.
Tanács azonban még szórt egy duplát, Rubin pedig egy büntetőt, s mivel a 0,7 másodperccel a vége előtt triplakísérlet közben lefaultolt Wilson csak harmadik dobását értékesítette, így 86-84-re Fodor Péter tanítványaié lett a győzelem.
E magabiztos kupatovábbjutással (összesítésben 18 pont, kettős győzelemmel) az SZTE-Szedeák némi revansot vett a bajnokságban elszenvedett két vereségért a kaposváriakkal szemben, s egy szerencsés sorsolással még egészen szép eredményt is elérhet a sorozatban.
Szemezgetve a statisztikából: a kétpontosokat a Kaposvár dobta pontosabban (60-55%), míg kívülről a Szeged célzott jobban (33-38%).
A lepattanócsatát 30-27-re nyerték a somogyiak.
Ami viszont számunkra kedvező: végre a Szedeák neve mellé jegyezhettünk föl kevesebb eladott labdát (16-13).
Fodor Péter mester reményei ezen a téren tehát valóra váltak, s a nagyobb figyelem győzelmet is eredményezett.
A Tisza-partiak sikere annak is köszönhető, hogy közülük többen nyújtottak kiemelkedő teljesítményt, mint az ellenfélből.
A dupla-duplát elérő Nebojsa Dukics (24 pont, 11 lepattanó) mellett Janou Rubin, Tanács Attila és Molnár Miklós is maradandót alkotott.
Kaposvári oldalon a szintén dupla-duplás center, Cunningham (23 pont, 13 lepattanó) színvonalához ezúttal nem tudtak felnőni a társak.
Forrás: szegedma
2011-01-27 07:02:43
Martonosi János
Szeged az Új Magyarország Fejlesztési Terv keretében sikerrel pályázott pedagógiai reformot támogató informatikai eszközfejlesztésre.
Az Oktatási és Kulturális Minisztérium 508,5 millió forintos, vissza nem térítendő támogatást biztosított korszerű számítógépek és digitális táblák vásárlására.
A projekt kezdőrendezvényét az önkormányzati fenntartású iskolák képviselői jelenlétében Solymos László (MSZP) alpolgármester nyitotta meg.
A Vedres István Szakközépiskola dísztermében megrendezett eseményen a város képviseletében többek között megjelent Farkasné Pocsai Blanka (Fidesz), a közgyűlés oktatási bizottságának elnöke, és bemutatkoztak a projekt előkészítésében illetve végrehajtásában közreműködő szervezetek képviselői is.
A pályázat keretében 19 általános és 7 középiskolai intézményben, összesen 38 helyszínen nyílik lehetőség az oktatási informatikai infrastruktúra fejlesztésére.
A beszerzésre kerülő informatikai berendezések között szerver szoftver, 904 darab komplett számítógép-konfiguráció, 299 darab, speciális tollal vezérelhető digitális tábla és az ehhez tartozó, notebookkal ellátott tantermi csomag, valamint a fogyatékkal élő diákok speciális igényeit kielégítő eszközcsomag szerepel.
Az interaktív oktatási módszerek alkalmazását úgynevezett` szavazócsomagok` is segíteni fogják.
A projekt során a tanév végéig korszerűsítik az intézmények számítógép-állományát, a tantermek 40%-ában internet hozzáférési képességekkel rendelkező interaktív prezentációs eszközök kerülnek, az iskolák 20%-a esetében létrehozzák a webalapú szolgáltatások infrastruktúráját.
A sajátos nevelési igényű tanulók részére különösen a gyengén látóknak, a hallás- vagy mozgássérülteknek, a tanulási nehézséggel küzdőknek az integrált oktatást segítő speciális eszközöket is biztosítanak.
Tágabb értelemben az interaktív tábla alatt néhány eszközből álló rendszert kell érteni.
A működéséhez számítógép, projektor, tábla, vagy más vetítésre alkalmas felület és interaktivitást biztosító eszköz szükséges.
A számítógép képernyője a projektor segítségével megjelenik egy felületen, így az interaktív eszköz segítségével a tábla egy óriási vezérlő-érzékelő fallá válik, és a számítógép innen irányítható.
Míg a számítógépet az egérrel vezéreljük, addig az interaktív tábla esetében ez az ujjunkkal vagy egy vezérlő tollal történik.
A vezérlő tollal vagy az ujjunkkal a tábla felületén ugyanazokat a hatásokat érhetjük el, mint az egérrel a számítógépen.
Egy gyors kettős koppintás a táblára ugyanaz, mint az egérrel egy kettős kattintás.
A tábla felületén gyakorlatilag minden műveletet ugyanúgy el tudunk végezni a kivetített képen, ahogy az egérrel tesszük a számítógépen.
A számítógépet vezérelve szükség lehet egyaránt a tábla alját és a legfelsőbb részét is elérni.
Erre azért van szükség, mert a táblán számítógépes programokat jelenítünk meg, melyeknek menüsora legtöbbször a képernyő felső részén van elhelyezve!
Ezért, ha azt akarjuk, hogy a kisebb gyerekek is el tudják ezeket érni, megfelelően kisméretű táblát, és azt megfelelő magasságba kell szerelni.
Az interaktív táblákhoz a gyártó táblaszoftvert ad, amely lehetővé teszi az interaktivitást, a tananyagok elkészítését és futtatását, a számítógépen futó programok vezérlését, képgaléria és beépített objektumok használatát, rajzolást.
Egy interaktív eszköz segítségével tetszőleges sík, vetítésre alkalmas felület is interaktívvá tehető.
Beszélhetnénk tehát akár interaktív falról, interaktív szekrényajtóról is, attól függően, hogy milyen felületet teszünk azzá.
A felületnek bizonyos szinten merevnek kell lennie, hogy érintéskor ne mozduljon el.
A hordozható interaktív eszközök nincsenek fixen a táblába/táblához építve, általában tapadókoronggal vagy mágnessel rögzíthetők, ultrahangot és infravörös jeleket adó-vevő elven működnek.
A tábla ilyenkor csak vetítő felületként szolgál, a tábla szélén elhelyezett vevő egység érzékeli az eszközhöz tartozó tollba épített adóegység jelét.
Az aktív tollak többfunkciósak, a rajtuk elhelyezett gombokkal jobb kattintást, vagy a kurzormozgatást is elő tudunk idézni, egyébként a toll csak akkor ad jelet, ha a csúcsát a táblához érintve, azt kis erővel benyomjuk.
Egy klasszikus krétás vagy filctollal írható tábla mérete nem okoz semmiféle akadályt még az alapiskola legalsóbb osztályaiban sem.
Amilyen magasra tud nyúlni a tanuló, a táblának akkora felülete lesz kihasználva.
Forrás: szegedma
2011-01-27 07:07:15
Martonosi János
A Szegedi Tudományegyetem (SZTE) hallgatóinak túlnyomó többsége elégedett az intézmény oktatási színvonalával a diákok körében tavaly ősszel végzett felmérés eredményei szerint közölte Jancsák Csaba kutatásvezető szerdán a Tisza- parti városban.
A hallgatók több mint negyede ötös, csaknem fele pedig négyes osztályzatot adott, amikor értékelnie kellett az SZTE oktatási színvonalát mondta a szakember a 467 hallgató megkérdezésével készült kutatás eredményeit ismertető sajtótájékoztatón.
Hozzátette: a válaszadók 93 százaléka büszke arra, hogy az intézmény hallgatója.
A felmérés 2010 októberében, az Európai Ifjúság Kutató-, Szervezetfejlesztő és Kommunikációs Központ országos programjának részeként készült el, s hasonló vizsgálatok folytak Debrecenben és Pécsett is tudatta az ifjúságszociológus, utalva arra, hogy a legutóbb 2001-ben vizsgálták országosan a magyar hallgatók szokásait.
` A mostani felmérés a kilenc évvel ezelőttit vezető, SZTE-s oktató, Kálmán Gábor emléke előtt is tiszteleg` fogalmazott Jancsák Csaba.
Az egyetemi oktató tájékoztatása szerint a szegedi hallgatók túlnyomó többsége havonta 60 ezer forintnál kevesebb pénzből él, a legtöbben 40 százalék 21 és 40 ezer forint közötti összeget költenek egy hónapban.
A diákok a válaszaik alapján hétközben több időt töltenek Szegeden, mint társaik a hasonló vidéki egyetemi városokban: általában vasárnap érkeznek a csongrádi megyeszékhelyre és csütörtökön vagy pénteken utaznak el.
A hallgatók több mint 70 százaléka elégedett a város nyújtotta sportolási és kulturális lehetőségekkel.
Szintén a túlnyomó többség kiválónak tartja az egyetemi szolgáltatásokat is, a legjobb osztályzatot az Egyetemi Könyvtár kapta, s a válaszadók többsége kedvenc helyeként is a bibliotékának otthont adó Tanulmányi és Információs Központot (TIK) nevezte meg.
Jancsák Csaba úgy fogalmazott, a szegedi hallgatók komolyan veszik az értelmiségi létre készülést, háromnegyedük az egyetemi kötelezettségeken felül, önszorgalomból is foglalkozik a tudományterületéhez tartozó témákkal.
A diákok életében fontos szerepet játszik a testmozgás is, 22 százalékuk minden nap, több mint a kétötödük pedig hetente többször sportol közölte a szakember.
` A mi dolgunkról nekünk kell rágódnunk` idézte Pázmány Péter szavait Jancsák.
A nappalisok körében végzett vizsgálat habár illeszkedik egy országos felméréshez, mégis a helyi viszonyokhoz is igazították azt.
Ennek oka természetes, hiszen az egyetem és a város adottságai mások, mint a többi.
` Az SZTE nem campus jellegű, hanem latin negyedhez hasonlatos.
Ezért is látjuk az adatokból, hogy a város és az egyetem összefonódik például kulturális és egyéb szabadidő eltöltési lehetőségek terén` mondta el portálunknak az ifjúságszociológus.
Nem szabad arról sem elfeledkezni, hogy a diákok a város számára nagyon komoly vásárlóerőt jelentenek, a kutatás szerint átlagosan 40-60 ezer forintot költenek el itt havonta.
Jancsák Csaba tapasztalatai szerint az ifjúságkutatásokat a partneregyetemek is komolyan veszik s fel is használják.
` Korábbi kutatási eredményeink azt erősítik meg, hogy az SZTE nagyon hallgatóközpontú, ami hagyományaiból is adódik, vagyis a diákok életvilágát mindig is komolyan vette az intézmény` hangsúlyozta Jancsák, aki szerint ahol kell, változtat az egyetem, hogy hallgatói még jobban kötődjenek ide.forrás: MTI
2011-01-27 07:17:07
Martonosi János
Háromszáz forint alatti a sertés kilónkénti felvásárlási ára hazánkban, ennek oka, hogy külföldről behozzák 240-ért.
Ha nem Németországból, akkor Belgiumból, Hollandiából, Franciaországból.
Könnyű úgy 240-ért adni, ha kilónként 150 forintos támogatást kap a termelő.
Kunágotán annak néztünk utána, miként próbál talpon maradni egy megyénkbeli hizlalda.
Mínusz tizenöt fokkal fogad a hajnal, de legalább nem vagyunk nyakig sárosak.
Egy sertéstelep nem belvárosi bálterem, az illat sem egy parfümériáé.
Nem ez a lényeg, hanem, hogy röfögjenek az ólakban sertések.
Mert egyre ürülnek ki a telepek, ólak megyénkben is, a tízmillió sertés országából a 2,7 millió sertés országa lettünk.
Legalább tizenöt éve halljuk, hogy tenni kellene valamit a magyar sertéságazatért, mert vészesen apad az állomány, és a kivitelére (is) oly` büszke ország behozatalra szorul.
Mindez valósággá vált, már nem tudjuk magunkat sertésből ellátni.
Így a német hús behozatalának leállítása óriási gondot okozott több húsfeldolgozónál.
- Bár a XXI. századot éljük, a malac továbbra sem varázsütésre születik.
Vagyis, egy állomány megsemmisítése után nem megy egyik napról a másikra az újraindítás, aztán ismét a megszüntetés - magyarázza Bába Imre, a Sertöv-telep főállattenyésztője.
- Ahhoz is kell 170-190 nap, hogy egy malacból 100-110 kilós hízó legyen.
A Sertöv-telepen egy-egy koca 10-11 malacot fial, az elhullás szerencsére csekély.
A malac 14-16 napos koráig csak tejet szopik, aztán kezd el érdeklődni a szilárd takarmány iránt.
Harminc-harmincöt nap után választják le az anyjáról, 10-12 kilogrammostól 35 kilogrammosig számít süldőnek, onnantól hízónak.
Száz-száztíz kilósan adják el.
- A telepről jelöletlen jószág nem kerülhet ki - ecseteli Bába Imre.
- A hízókra jelölőkalapácsnak hívott eszközzel, tintával nyomunk azonosító számot, az értékesítendő malacok fülébe gombot teszünk.
A kunágotai Bercsényi Zrt.-nek a Sertöv-telep mellett még két hízóbázisa van, az egyik Kunágotán, a másik Dombiratoson.
Éves szinten 30 ezer hízósertést állítanak elő, zömében a Bács-Kiskun megyei Páhiban lévő húsfeldolgozónak adják el a jószágokat.
- Nagyon jó a kapcsolat, de nagy csodák nincsenek, a hazai felvásárlási ár a meghatározó - hangsúlyozza Zsótér László, a Bercsényi Zrt. elnöke, aki elnöke az országos és a megyei sertéstartói választmánynak is.
- A jelenlegi takarmányárak alapján kilónként 370-380 forintot kellene kapnunk az élősertésért, hogy szerény nyereség is keletkezzen, de amíg nagyságrendekkel kisebb a támogatás, mint nyugaton, onnan olcsóbban hozzák be a disznót, a húst a feldolgozók.
Persze, még mindig jobb, ha élősertés érkezik, mert az Magyarországon több embernek ad munkát a feldolgozás során, mint a fagyasztott alapanyag.
Aminek Németországban három, nálunk hat hónap a szavatossági ideje.
Tehát jobban megéri ide olcsóbban eladni, mint otthon megsemmisíteni, és fizetni ezért.
Nyugaton nem létezhet sertéstelep föld nélkül, ezzel jobban kivédhetők a magas takarmányárak.
Magyarországon is kiegyensúlyozottabb termelést biztosítanának a hosszú távú földbérlemények a sertéstartó telepek számára.
- Máig nem készült el egy világos jövőkép alapján kidolgozott agrárstratégia, amely magában foglalná a hosszú távú birtokpolitika, a piacvédelem, valamint a támogatási célkitűzések meghatározását - szögezi le Zsótér László.
- Ebből tudnánk, számolnak -e a sertéságazattal, vagy az elhalás, az elsorvasztás vár ránk.
Mi úgy gondoljuk, akik még működnek, azokat mindenáron életben kell tartani.
A gyulai Balogh Lajos, a Kisgazda Polgári Egyesület megyei alelnöke elmondta, információik szerint megyénkben is feldolgoztak német húst.
Bizonyára szó nincs szennyezett alapanyagról, de valljanak színt a cégek, hogy honnan származó húst használnak a készítményeikhez.
Régen önellátó volt a megye, sőt, innen vittek sertést más megyékben lévő feldolgozókba is.
Most itt nincs vágás, máshonnan jön a hús, a lakosság nem tudja, honnan és milyen.
- Lerakóhely lettünk, ez áll a hús mellett a zöldségekre, egyéb élelmiszerekre is - magyarázta Balogh Lajos.
- Mindig kirobban valamilyen élelmiszerbotrány, fertőzött dolgok kerülnek elő, egészségre káros adalékok tűnnek fel az árukban.
Életveszélyesnek tartjuk, ami itt zajlik, a piac és az egészséges magyar termékek védelme lenne a megoldás.
Az állattartáshoz is itt találhatók a legjobb minőségű földek, takarmánynövények.
Most itt a lehetőség, hogy a saját lábunkra álljunk, és lekerüljenek a lakatok az ólakról.
Forrás: beol
2011-01-27 07:19:04
Martonosi János
Három súlyos sérültje van a balesetnek
Három postai dolgozó súlyos, egy pedig könnyű sérülést szenvedett abban a balesetben, amely szerdán történt Füzesgyarmat és Szeghalom között a 4212-es út 32-es kilométerszelvényében a Magyar Aszfalt telepének bejáratától nem messze.
Képünk illusztráció!
A szeghalmi postai alkalmazottak, öt hölgy: Füzesgyarmatról - úgy tudjuk - temetéséről tartottak hazafelé, amikor autójuk a havas úton megcsúszott és fának ütközött.
A balesetet csak a gépkocsit vezető nő úszta meg sérülés nélkül, a Peugeot Partner valamennyi utasa megsérült.
Hivatalos forrás által meg nem erősített információk: medencecsonttörést, felkarcsonttörést, bordatörést s mellkasi sérüléseket szenvedtek az utasok.
A sérülteket a mentők a békéscsabai, illetve a gyulai kórházba szállították.
Forrás. beol
2011-01-27 07:22:09
Martonosi János
Kölcsön utánfutóval mentek bodzát lopni
Bodzalopás miatt állítanak hamarosan bíróság elé egy héttagú kalocsai társaságot.
A hat férfi és egy nő ellen a Kecskeméti Városi Ügyészség emelt nemrég vádat.
Tavaly augusztusban a vádlottak egy része egy Ladával és egy kölcsönkért utánfutóval indult el Kalocsáról Izsákra.
Három társuk egy Fiat Ducatoval követte őket.
Izsák és Ágasegyháza között összevárták egymást, majd egy út melletti bekerített bodzaültetvényhez hajtottak.
Egyikük csípőfogóval kivágta a drótkerítést, a lyukon bemásztak és négy mázsa bodzát szedtek össze zsákokba fényes nappal.
A tolvajokat később elkapták a kiskőrösi rendőrök, de a bodza nem került elő.
A vádlottak zöme korántsem makulátlan előéletű.
Egyiküket, a most 28 éves K. Sándort például rablás miatt 2004-ben hat év nyolc hónap fegyházra ítélték, kedvezménnyel tavaly februárban szabadult.
Nem bírt azonban magával, és mielőtt letelt volna feltételes szabadsága, újra a bűn útjára lépett.
Testvérét, K. Józsefet korábban garázdaság miatt ítélték el.
A társaság egyetlen női tagja, a 36 éves K. Éva tavaly májusban szintén lopás miatt öt hónap felfüggesztett fogházat kapott azaz az illegális bodzaszedést egy éves próbaideje alatt követte el.
Akárcsak a 19 éves R. József, aki korábbi tolvajlása miatt pártfogó felügyelet alatt állt.
Forrás: baon
2011-01-27 07:24:37
Martonosi János
Gyerekével fajtalankodott
2011-01-27 07:24:57
Kutasi Roland
Közlekedés Vásárhelyen: félpályás lezárás a Hódtóban
Az éjszaka hullott porhó Vásárhely több alsóbb rendű útján elfedi az alatta húzódó csúszós réteget.
A Hódtóban tegnap óta egy komoly útfelbontás akadályozza a közlekedést.
A Hódtó utca páratlan oldalán, a buszmegállóval szemben félpályányi munkaterületet kerítettek el, ahol két nagy gödröt is kiástak a szakemberek.
Emiatt a forgalom itt félpályára szűkül, s bár terelőelemekkel elkerítették a munkagödröket, és éjszaka sárga villogó lámpa is jelzi a munkaterületet.
A korlátozás a Nagyállomás felől érkezőket érinti első sorban, akik a szembe jövő forgalom elengedése után folytathatják útjukat Szeged irányába.
Arnay Megosztom!
|
2011-01-27 07:42:48
Martonosi János
West Balkán: a rendőrség megindította a büntetőeljárást
Már halálos tömegszerencsétlenség okozása miatt nyomoz a BRFK a Nyugati téri West Balkán szórakozóhelyen január 15-én történt, három fiatal életét követelő tragédia ügyében közölte a rendőrség.
A rendőrségi felhívás és adatgyűjtés eredményeképpen megállapították, hogy a szórakozóhelyen a tragédia estéjén kialakult tülekedésben 14 ember szenvedett nyolc napon belül gyógyuló, zúzódásos sérüléseket.
A sérüléseket igazságügyi orvos szakértő minősítette.
A rendőrség ezért módosította a gyanúsítást több ember halálát okozó, foglalkozás körében elkövetett veszélyeztetésről halálos tömegszerencsétlenséget okozó, foglalkozás körében elkövetett veszélyeztetésre, mert a sérültek száma eléri a tízet, és közülük legkevesebb egy ember meghalt - mondta Magyar György ügyvéd.
` A büntetési tétel azonos, akkor is kettőtől nyolc évig terjedő szabadságvesztés szabható ki az ilyen cselekménynél bűnösség megállapítása esetén, ha kettőnél több ember halálát lehetne csupán megállapítani, és akkor is, ha ezt a bizonyos halálos tömegszerencsétlenséget lehet megállapítani.
` A rendőrség továbbra is hat embert gyanúsít a bűncselekménnyel, a West Balkán üzemeltetőit és a rendezvény szervezőit.
Papp Gábor, Sz. Győző, a szórakozóhely tulajdonosának ügyvédje azt mondta: a rendőrség velük még nem közölte a változást, ezért egyelőre nem nyilatkozik.
Az egymásnak ellentmondó vallomások miatt kedden újabb szembesítések voltak, de a rendőrség továbbra sem nyilatkozik a nyomozás részleteiről.
A BRFK 2011. január 17-én felhívást tett közzé, amelyben többek között olyan személyek jelentkezését várta, akik a helyszínen ugyan nem jelentkeztek orvosi ellátásra, azonban a történtek során jelen voltak, és személyi sérülést szenvedtek.
A tragédia napján az Országos Mentőszolgálat munkatársai a helyszínen három fiatal lány halálát állapították meg, sérülteket nem láttak el.
Emlékeztettek, a nyomozás megindítását követően a fővárosi rendőrség hat embert vont gyanúsítottként eljárás alá, és száztíz embert hallgattak ki tanúként.Forrás.
MR
2011-01-27 07:57:15
Martonosi János
Hétfőn hirdetnek ítéletet a Zuschlag-ügyben
A Szegedi Ítélőtábla január 11-e és 14-e között tárgyalta Zuschlag János és 15 társa büntető ügyét, melyben első fokon a Bács-Kiskun Megyei Bíróság hozott ítéletet különösen nagy kárt okozó csalás bűntette és más bűncselekmények miatt.
Az ítéletet január 31-én hétfőn hirdetik ki Szegeden.
Zuschlag Jánost a Bács-Kiskun Megyei Bíróság 8 év 6 hónap börtönre, 10 év közügyektől eltiltásra ítélte, valamint vagyonelkobzást rendelt el.
Zuschlag János a tárgyalás elején 50 millió forintot visszafizetett.
Zuschlag János vádlott társai közül héttel szemben 1 év 4 hónaptól 5 év 6 hónapig terjedő végrehajtandó börtönt szabott ki a bíróság, három személyt felfüggesztett börtönre, négyet pénzbüntetésre ítélt, míg egy vádlottat felmentett a bíróság.
Zuschlag János mellett a bíróság további hat vádlottal szemben rendelt el különböző mértékű vagyonelkobzást.
Két vádlott elfogadta az első fokú ítéletet, míg 14 ellen az ügyész súlyosbítást kért.
A vádlottak védői felmentésért és enyhítésért fellebbeztek, így került az ügy a Szegedi Ítélőtáblára.
A bizonyítási eljárás befejeztével, elhangoztak a perbeszédek és a vádlottak is szót kaptak.
Dr. Maráz Vilmosné bírónő a tárgyalást január 31-re napolta el, amikor is ítélethirdetésre került sor reggel 10 órától a Szegedi Ítélőtáblán.Forrás: webradio
2011-01-27 08:07:17
Martonosi János
Újabb Liszt-majombébi a Vadasparkban
Az elmúlt évben nem gyarapodott a Szegedi Vadaspark Liszt-majom csapata, de az állatkert egyik első idei újszülöttjeként napvilágra jött kismajom révén ismét újabb aprósággal sokasodtak.
A kis jövevénynél az első 1-2 hét kritikus, ekkor dől el, vajon életképes -e a kölyök, az anyja tudja -e szoptatni, a csapattársak segítenek -e felnevelésében, de úgy tűnik, ezen a sorsdöntő időszakon túl van, és szépen cseperedik.
Nem könnyű lencsevégre kapni a kicsit, de a látogatók némi türelemmel és éles látással már most is megtekinthetik.
A Liszt-majom nevét nem lisztfehér frizurájáról kapta, hanem a német tudósokat elbűvölő, Liszt Ferenc zeneszerzőére emlékeztető` hajviselete`.
Akkoriban a tudomány nyelve a német volt, de a magyarok amúgy is büszkén vették volna át ezt az elnevezést, amely annak ellenére megmaradt, hogy a tudomány ma a kevésbé fantáziadús, angolból átvett gyapjasfejű tamarinként ismeri.
Bár viszonylag nem ritka az állatkertekben, a Liszt-majom az egyik legveszélyeztetettebb főemlős.
Élőhelyén, az észak-kolumbiai esőerdőkben a feltételezések szerint mindössze kétezer ivarérett egyede él, és számuk folyamatosan csökken.
Szomorú tény, hogy a pusztulásokhoz nemcsak a hagyományos okok, mint az élőhely pusztulása és az illegális állatcsempészet, hanem maga a tudomány is hozzájárult a veszélyeztetetté válásukhoz.
Az 1960-as és 1970-es években ugyanis tömegesen exportálták az Egyesült Államokba, ottani egészségügyi-gyógyszerészeti kutatóintézetekbe.
A feltételezések szerint húsz- harmincezer egyed hagyta el így Kolumbiát, de ma már szigorú védelmet élveznek, a Szegedi Vadaspark is nemzetközi fajmegmentési program keretében tartja és szaporítja a kis majmocskákat.
Forrás: szegedma
2011-01-27 08:11:47
Martonosi János
Schmitt Pál országjárásra indul
Minden megyét érintő országjárásra indul csütörtökön a köztársasági elnök, aki először Miskolcra látogat.
Schmitt Pál elsőként Borsod-Abaúj-Zemplén megyébe látogat el, ahol egyebek mellett Felsőzsolcán megnézi az új árvízvédelmi gát építését.
Az államfő Miskolcon találkozik a megyei közgyűlés minden frakciójának képviselőjével is.Forrás.
MR
2011-01-27 08:14:46
Molnár Attila
Közlekedési információk Kistelekről és térségéből
2011-01-27 08:47:16
Martonosi János
Változásokra van szükség a szakképzésben
A tervek szerint három éves szakképzést fognak bevezetni hazánkban a közeljövőben, azonban ennek módjáról még nincsenek konkrétumok nyilatkozta portálunknak Horváth Zoltán, a Makói Oktatási Központ Szakképzőközpont és Kollégium igazgatója, aki elmondta mindenképpen változásokra van szükség a képzési rendszerben.
Érdekeltté kell tenni a vállalkozókat és a diákokat a szakképzésben, egyelőre keressük azokat a fórumokat, ahol feltehetjük az erre irányuló kérdéseinket hangsúlyozta a vezető.
A szakképzést mindenképpen vállalkozó központúvá kell tenni.
A szakképzéseket a jelenleg hatályos törvények alapján hirdetik meg.
A mi intézményünkben mezőgazdasági, informatikai, gépész, közlekedés, valamint kereskedelmi és közgazdasági szakmacsoportokban hirdetünk képzéseket, ezeken belül összesen 20 szakma választható - mondta Horváth.
Folyamatosan változik, hogy melyik szakmacsoport a legkedveltebb, de általában két-három évente cserélődik, ekkor mindig új szakma képzésének beindítására is fordítunk időt, hiszen ezzel vonzzuk be az új diákokat hangsúlyozta az igazgató.
2011-01-27 09:08:02
Martonosi János
Meghaladta a kétmilliárdot az internethasználók száma
Meghaladta a kétmilliárdot az internethasználók száma a világon a Nemzetközi Távközlési Unió (ITU), az ENSZ szakosított intézményének szerdai tájékoztatása szerint.
" A kétezres évek elején még csak világszerte 500 millió mobiltelefon-előfizetés és 250 millió internethasználó volt` mondta a sajtónak Hamadoun Touré, a Nemzetközi Távközlési Unió főtitkára.
" 2011 elejére ezzel szemben már ötmilliárd fölé emelkedett a mobiltelefon-előfizetések, és kétmilliárd fölé a világhálót használó emberek száma` mutatott rá genfi tájékoztatóján.
Az ITU statisztikái szerint 2010-ben, 2011 elején már 2,08 milliárdan szörfölnek a világhálón, 2009-ben ezzel szemben még 1,86 milliárd felhasználó csatlakozott az internetre.
2005-ben még 1,036 milliárd volt a számuk.
Sorozatban harmadik éve nőtt a felhasználók száma a fejlődő világban, 2009-hez képest 2010-ben 15,6 százalékkal voltak többen, 1,19 milliárdan.
Az ipari országokban 885 millióan használták az internetet, 7,79 százalékkal többen, mint 2009-ben.
A mobiltelefon-előfizetések száma hasonlóképpen a fejlődő országokban emelkedett meredeken, egy év alatt 18,59 százalékkal 3,84 milliárdra nőtt.
A fejlett államokban ezzel szemben stagnált ez a szám, mindössze 1,91 százalékos bővülés mutatkozott.
Ezekben az országokban összesen 1,43 milliárd mobilhasználót jegyeztek.
Az ITU várakozásai szerint 2015-re a világ népességének fele a gyorsabb adatforgalmat lehetővé tévő harmadik generációs, azaz 3G-s telefont használ majd.
A 3G-s mobilt használók száma négy év alatt hatszorosára nőtt a kimutatások szerint.Forrás.
MTI
2011-01-27 09:09:56
Martonosi János
Néhány ezer forintért raboltak ki egy idős férfit
Rövid időn belül lakat alá kerültek egy rablás elkövetői.
Egy 47 éves nő és két huszonéves férfi egy idős férfi lakására hatolt be, s elvették néhány ezer forintját.
Otthonában törtek rá egy idős emberre még kedden este Eleken.
A 68 éves 21 óra körül kopogtatott be egy nő.
Az idős ember nem engedte be, mire a nő két férfival benyomta a ház ajtaját.
A férfit ruhájánál fogva lerángatták a földre, elvették tőle a pénztárcáját, majd a benne talált 3700 forinttal elmenekültek.
Az idős ember aznap este nem tett bejelentést az esetről, csak másnap értesítette a rendőrséget a történtekről.
A Gyulai Rendőrkapitányság nyomozói az általa adott személyleírás alapján nagy erőkkel keresni kezdték a nőt, akit szerdán délelőtt elő is állítottak.
Társairól a férfi nem tudott túl sokat mondani, de a nyomozók délután őket is megtalálták.
A 47 éves eleki nőt, valamint a 20 éves eleki és 21 éves kecskeméti fiatalembereket csoportos rablás bűntett elkövetésével gyanúsítják.
Mindhárman őrizetben vannak.
Forrás: beol
2011-01-27 09:18:32
Martonosi János
Beszakadt a nemrég átadott út Makón
Szeptemberben adták át Makón azt az összekötő utat, amely nemrégiben a belvíz miatt víz alá került, és úgy megrongálódott, hogy a víz leszivattyúzása után beszakadt a megterheléstől.
Mágori Józsefné, a térség országgyűlési képviselője nem érti, hogy az utat miért úgy tervezték, hogy annak szintje a környező földek szintje alatt legyen.
Jelenleg egy fél méter mély lyuk tátong az úttesten, annak megvizsgálása során kiderült, hogy az úttest mellé telepített szivattyú nem csak a vizet, hanem az iszapossá vált alapot is kiszivattyúzta.
A képviselő portálunknak elmondta: a szivattyú nem működött akkor, amikor az úton fél méteres víz állt, amikor elkezdtek szivattyúzni, akkor pedig az alapot is eltávolította a vízzel együtt.
Az úton jelenleg több helyen is látható, hogy szerkezeti hibák vannak.
Az országgyűlési képviselő szerint a tervező is hibázott, amikor a legmélyebben fekvő szakaszra tervezte az utat.
Hozzátette: az ügy kivizsgálásának érdekében a Dél- Alföldi Regionális Fejlesztési Ügynökség igazgatójához fog fordulni.
Megosztom!
|
2011-01-27 09:26:40
Martonosi János
Katasztrófális helyzetben vannak a dűlőutak
Bár az elmúlt időszak kevésbé csapadékos időjárásának köszönhetően valamelyest javult a belvízhelyzet, bár az eddigi problémák miatt két lakóingatlant életveszélyessé kellett nyilvánítani, és a lakókat is ki kellett kiköltöztetni tájékoztatta portálunkat Á. Fúrus János, Csólyospályos polgármestere.
Jelenleg két szivattyúval dolgozunk, de így sem sikerült minden ingatlant megmenteni.
Sok melléképület is a víz áldozatául esett.
Főként a vertfalú, vagy vályogházak vannak veszélyben tette hozzá.
A legnagyobb gondot a katasztrófális állapotban lévő dűlő utak jelentik, hiszen a fagyokig azokon egyáltalán nem lehetett közlekedni.
Annak érdekében, hogy javítsunk ezen a szituáción, jelenleg homokkal próbáljuk normalizálni ezt a helyzetet, de ez óriási költségeket jelent számunkra hangsúlyozta a polgármester.
2011-01-27 09:33:16
Kodácz Csengele
Túrótorta
2011-01-27 09:36:03
Martonosi János
Formálódik a felsőoktatási törvény
Nem lehet rögtön olyan anyagi megbecsültséget biztosítani, amelytől tömegesen mennek a fiatalok a tanári pályára - nyilatkozta az MTA elnöke.
Február elején elkészülhet az a koncepció, amely alapján elindulhat a felsőoktatási törvény tervezetének előkészülete - mondta az MR1-Kossuth Rádió 180 perc című műsorában a Magyar Tudományos Akadémia elnöke.
Pálinkás József, a tervezet egyik véleményezője az életpályamodellről azt mondta, hogy szükség van a pedagógusok nagyobb anyagi megbecsülésére, de képtelenség egyik napról a másikra olyan anyagi megbecsültséget biztosítani, amelytől tömegesen fordulnak a fiatalok a tanári pálya felé.
Forrás: MR
2011-01-27 09:38:56
Martonosi János
Influenza: veszélyesebb lett a B vírus?
Két újabb halottja van Magyarországon az influenzának, a hatvan éven felüli áldozatoknál az influenza B vírusát mutatták ki a vizsgálatok.
A virológus szerint ez az influenza is mutálódhatott a legutóbbi járvány óta.
A harmadik héten tehát háromra emelkedett az influenzával összefüggésbe hozható halálesetek száma, két esetben a B típusú influenza jelenlétét mutatták ki Az Országos Epidemiológiai Központ közleménye szerint az áldozatok valamennyien egy vagy több krónikus alapbetegségük miatt az influenza szempontjából fokozottan veszélyeztettek voltak.
Berencsi György virológus a 180 percben elmondta, volt már a vírusnak néhány mutációja, de az 1968-as tapasztalat alapján nagyon nagy változásra nem kell számítani, vagyis egy kicsivel több beteg lesz az idén, mint amennyi volt legutóbb.
Két-három hónapig szokott tartani tavasszal az influenzajárvány, most az a különlegesség, hogy nemcsak csak a H1N1-gyel találkozunk, hanem a B vírus is életben tudott maradni.
` A vírusok egymással is harcolnak mondta Berencsi György.
- Nem volt olyan súlyos járvány a legutóbbi, így megmaradtak a B típusú influenzás vírusok is, és úgy látszik, hogy ez a csoport is átesett valamilyen genetikai változáson, mert szokatlan, hogy ketten haltak meg már tőle.
Az embernek be kell oltatnia magát, még mind a mai napig sincs késő, hogy megkapja valaki a védőoltást.
` Hogy hol mekkora a beoltottság, azt nehéz megmondani, mert nem minden országnak maradt meg a saját védőoltástermelő képessége` Szerencsére nekünk 1,3 millió adag vakcinát sikerült ebben az évben is gyártani, és most mindenkinek azt tanácsolom, hogy olyan vakcinát kérjen a családorvosától, amiben mind a háromféle vírus benne van` mondta a virológus.
Forrás: MR
2011-01-27 09:45:26
Martonosi János
Pereljük a közútkezelőt, ha megcsúszunk a jeges úton?
Ha csúszós, jeges az út, nincs letakarítva, s az autónkkal balesetet szenvedünk e miatt, perelhető a közútkezelő.
Az InfoRadióban Kovács Kázmér ügyvéd elmondta, hogy már több ilyen per is indult, amelyet meg is nyertek a gépkocsivezetők.
Perelhető a közútkezelő, de nem általánosságban, hanem jogász kifejezéssel élve kell egy többlet tényállás is mondta az InfoRádió által megkérdezett ügyvéd, aki hozzátette: ha valaki autóval megcsúszik a síkos, jeges úton, akkor először azt kell vizsgálni, betartotta -e a KRESZ szabályát, az út- és időjárási viszonyoknak megfelelően közlekedett -e.
Kovács Kázmér szerint azonban előfordulhat, hogy a közútkezelő a felelős, de csak akkor, ha valahogy igazolható, hogy a saját, vétkes mulasztásából adódóan következett be a baleset, vagy azért, mert ugyan elvégezte az út síkosságmentesítését, de rosszul, ezért a vezető nem számíthatott arra, hogy meg fog csúszni az autó.
Akkor is perelhető a közútkezelő, ha bizonyítható, hogy már hosszú ideje csúszós, jeges volt az útnak egy bizonyos szakasza, mégsem tisztították meg, holott megtehették volna fűzte hozzá a biztosítási szakjogász, aki elmondta azt is: volt már arra példa, hogy valaki pert indított, sőt meg is nyerte azt.
A sikeres perek azonban nem télen jellemzőek az ügyvéd szerint, hanem például akkor, amikor sarat hordtak az útra, és igazolható volt, hogy az már napok óta ott van.
Forrás: szegedma
2011-01-27 10:10:04
Antal Sándor
Heti hármat edzenek a fiatal kosarasok
Harmadik helyen várja a folytatás az Enternet Vásárhelyi Kosársuli gyermekcsapata, akik legközelebb február 5-én lépnek pályára az országos bajnokságban.
Fotókkal és hangbejátszással!
Hétfőn, szerdán és csütörtökön négy órakor szólal meg Szabó Attila tréner sípja, ugyanis akkor kezdi meg a közel másfél órás edzést a fiatalokkal.
12-16 fő jár le a tréningekre, így ezzel a létszámmal jól tudok dolgozni tudtuk meg az edzőtől, aki hozzátette: az Országos Gyermekbajnokságban játszanak a srácok, ahol a szegedi régióban jelenleg a 3. helyen várjuk a február 5-i folytatást.
A bajnokság győztese továbbjut a 16 csapatos döntőbe, amelyen természetesen a vásárhelyi kosarasok is ott szeretnének lenni.
2011-01-27 10:36:23
Martonosi János
Sportösztöndíjat alapít az EnterNet Vásárhelyi Kosársuli
Országos szinten is egyedülálló ösztöndíjat ajánl fel az EnterNet Vásárhelyi Kosársuli csapata és az EnterNet 2001 Kft. olyan kosárlabdázók számára, akik a Budapesti Kommunikációs és Üzleti Főiskola hódmezővásárhelyi telephelyére nyernek felvételt tájékoztatta portálunkat dr. Elek András, az egyesület elnöke, aki szerint hasonló kezdeményezésekkel elérhető lesz az is, hogy az országban megerősödjön az egyetemi sportolás helyzete is.
Az ösztöndíjra a sikeres felvételi után pályázhat majd három sportoló, ők havonta kapják majd meg az elnyert összeget.
Elsősorban ezzel az ösztöndíjjal az általunk nagyszerű kezdeményeznek tartott új főiskolai tagozatot szeretnénk támogatni hangsúlyozta az elnök.
Hozzátette: emellett ez a program remekül illeszkedik a Magyar Kosárlabdázók Országos Szövetségének új elnökének, Szalay Ferencnek a programjába is, amelyben nagy hangsúlyt fektetnek az egyetemi és főiskolai kosárlabda felvirágoztatására is.
Az EnterNet Vásárhelyi Kosársuli mindazon által szeretné azt is elérni, hogy a városból a tehetséges, fiatal kosarasoknak ne kelljen elmenniük más településekre tanulni, így a csapat számára folyamatos lenne az utánpótlás.
Fontos az is, hogy a Dél-Alföldön NBII-es, vagy NBI-es csapatokban pattogtató játékosokat is ide vonzzák azokból a településekről, ahol nem szerezhetnek ilyen magas szintű diplomát.
Megosztom!
|
2011-01-27 10:43:49
Martonosi János
A kormány szakmailag elhibázottnak tartja az MNB kamatemelését
Szakmailag elhibázottnak és indokolatlannak tartja a kormány a Magyar Nemzeti Bank (MNB) újabb kamatemelését.
A kabinet úgy véli: az MNB döntése szembemegy a kormány gazdaságpolitikájával, mert a döntés a beruházási források kamatszintjének emelkedése miatt fékezi a növekedést és a foglalkoztatás bővülését szögezi le a Nemzetgazdasági Minisztérium közleménye.
A minisztérium aláhúzza: közgazdaságilag különösen indokolatlanná teszi az emelést, hogy az MNB szokatlanul gyorsan, már harmadszor döntött az kamatemelés mellett.
Csökkenő pályán van a magyar infláció, hiszen a múlt évi 4,9 százalékkal szemben idén várhatóan 3-3,5 százalék között lesz a pénzromlás mértéke; többek között ezért sem indokolt az MNB újabb kamatemelése olvasható a dokumentumban azzal együtt, hogy az újabb emelés ráadásul a 2 százalék körüli maginflációt növelő energia-, és élelmiszer áremelkedésre sem hat fékezően.
Az MNB monetáris tanácsa hétfőn 25 bázisponttal, 6 százalékra emelte a jegybanki alapkamatot.
A monetáris tanács amely nagyon szoros szavazás után döntött az emelés mellett az inflációs kockázatokra hivatkozott.
A jegybank hétfői közleménye szerint az infláció a gazdaságot érő jelentős költségsokkok miatt érdemben meghaladhatja a 3 százalékos célt.
A középtávú inflációs kilátásokat illető legfőbb kockázatot a monetáris tanács abban látja, hogy a tartósan cél feletti inflációnak a várakozásokra gyakorolt hatása miatt a költségsokkok másodkörös inflációs hatásokkal járhatnak.
Forrás: szegedma
2011-01-27 10:45:51
Martonosi János
Nincs szükség pályázatírói siserahadra
Az Új Széchenyi-terv gyökeresen eltér az elmúlt nyolc évben meghirdetett tucatnyi fejlesztési programtól írja a Magyar Nemzet.
Az Új Magyarország-terv és a második Széchenyi-terv között sem a stratégiát, sem a célokat, sem pedig a pályázatokat illetően nem mutatható ki hasonlóság derül ki a 20112013 közötti fejlesztési tervek legfrissebb összevetéséből.
Eszerint a korábbiaktól eltérően a pályázatokat az eddigi hat minisztérium helyett mindössze egyetlen kezeli, és a támogatásokra vonatkozó 22 jogszabály is megszűnik.
Duplájára nő az egyszerűsített elbírálás alá eső pályázatok száma, a programokat merőben új szempontok alapján tervezték, a forrásokat pedig átcsoportosították.
A korábbiaknál jóval kevesebbet kell költeni a pályázatíró cégekre is írja a lap.
Forrás: MNO
2011-01-27 10:54:32
Antal Sándor
Hajszál híján újabb bravúr
A HLKC serdülő csapata a bajnokság 17. fordulójában újra a mezőny egyik legerősebb gárdájával csapott össze, ezúttal a tabella 2. helyén álló Gyulai SE-t látták vendégül a Balogh Imsi Sportarénában.
Az utóbbi időben a csapat játékát jellemző egyértelmű fejlődés az eredményekben is megmutatkozott (győzelem hazai pályán az SZKKSE és idegenben az Orosháza ellen), így bizakodva vártáuk a mérkőzést, hiszen egy bravúrnak számító pontszerzéssel megerősíthették volna helyüket a középmezőnyben.
A meccs az előzetes érzéseiket igazolta, csapatuk ott folytatta, ahol az előző fordulókban teljesített.
A határozott, kemény védekezés láthatóan nem ízlett a gyulai lányoknak, azonban támadásban sokat bizonytalankodtak a hazaiak.
Végig fej-fej mellet haladt a két csapat, felváltva estek a gólok mindként kapunál.
A második félidő derekán jobb helyzetkihasználásának köszönhetően a gyulaiak elléptek 3 góllal, amit a mérkőzés hajrájáig megőriztek.
Két perccel a meccs vége előtt időt kért a hazai tréner, tanácsainak köszönhetően egy perc alatt 2 góllal csökkent is a vásárhelyi hátrány, majd következett az utolsó perc.
Molnár Móni fél percen belül két óriási ziccert is hárított, 15 másodperc volt ekkor az egyenlítéshez.
A bravúr azonban elmaradt, sajnos eladták a labdát döntő pillanatban.
A nagyobb meccsrutin, összeszokottság és " hosszabb kispad` ezúttal gyulai győzelmet hozott, csapatunk fejlődését látva azonban bízunk benne, hogy a következő szezonban az ilyen mérkőzéseken már begyűjtjük a pontokat értékelt Áncsán István elnök.
A minimális vereség ellenére a csapat minden dicséretet megérdemel, hiszen 6 hónap munkával elérte, hogy a bajnokságban bárki ellen egyenrangú ellenfélként lép pályára.
Meghatározó játékosaink sorozatban képesek jó teljesítményt nyújtani, és örömteli, hogy a kezdetben még kiegészítő emberek is fokozatosan felnőttek a feladathoz.
HLKC GYULAI SE 19-20 (9-11) Gólszerzők: Tószegi 6, Wöller 6, Olasz 2, Vass 2, Sajtos D. 1, Lévai 1, Szabó 1 Sipter Lajosné (Julcsi), edző: Jó érzésekkel érkeztem a mérkőzésre, hiszen azt álmodtam, hogy folytatjuk a jó sorozatunkat és pontot szerzünk a dobogós gyulaiaktól.
Nagyszerűen küzdöttek a lányok, a védekezésünk határozott és kemény volt.
A támadójátékunkban van még mit javítani, többször is rossz döntést hoztunk, ezt betudhatjuk a tapasztalatlanságnak és a többségnél meglevő " meccsrutin` hiányának.
A mérkőzésen a sors igazságtalan volt velünk, nem a jobban teljesítő csapat győzött.
A bajnokság alapszakaszának záró mérkőzésére február 3.-án kerül sor, az eddig 100 százalékos teljesítményt nyújtó Orosháza Stílus SC vendégeként lépnek pályára a HLKC fiataljai.
A rájátszás sorsolása február derekán várható, csapat további programja akkor dől el.
Megosztom!
|
2011-01-27 11:21:52
Olasz Monika
A közfoglalkoztatás 2011-ben induló új rendszerébe a kormány várakozásai szerint összesen 220 ezer embert lehet bevonni, a program költsége idén 64 milliárd forint.
Az új rendszerben segélyt csak az kaphat, aki nem munkaképes, vagy a munkavégzésben tartósan akadályoztatott.
2011-01-27 11:24:49
Martonosi János
Zöld kereszttel az orvoselvándorlás ellen
2011-01-27 11:44:25
Martonosi János
Együtt versenyeznek sérült és egészséges fiatalok
Sérült és egészséges fiataloknak szerveznek asztaliteniszversenyt, az ATSK Csillag téri termében január 29-én szombaton.
A verseny az FSZH Országos Ifjúsági Szolgálat Oktatásügyi és Kulturális Főigazgatásának Fiatalok Lendületben Programja keretében kerül megrendezésre.
A rendező Csavaros Fiúk csapata egy négy főből álló informális csoport, amely azzal a céllal jött létre, hogy minél több fogyatékkal élő és egészséges fiatallal ismertesse meg a sport hasznosságát, a mindennapi életben való fontosságát, a Kompasz gyakorlatok és egyéb sportági foglalkozások fontosságát mindennapi életünkben.
A projekt témája a sérült és nem sérült fiatalok közös, aktív munkájának segítése.
A szervezők úgy vélik, a mindennapi életben a sérült fiatalok kirekesztve, a társadalmi élettől elzárva élnek, melynek hátterében sokszor a társadalom nem megfelelő hozzáállása, és a család támogatásának hiánya áll.
A csoport célja, hogy ezen változtasson, ezért választották fő segítségünknek az asztalitenisz sportágat.
A sport rendkívül nagy segítséget nyújt, hogy a fiatalok egy új közösség tagjaivá válhassanak, általa új barátokra tehetnek szert, a játék szeretete felszabadultságot, örömöt válthat ki.
Mindemellett, általa könnyebben ismerhetik meg egymást a fiatalok akár sérültséggel, akár egészségesen is élnek.
Céljuk, hogy tapasztalatainkat átadva segítsék a sérült fiatalokat a fizikai hátrányosságokból adódó nehézségek optimális kezelésére, valamint az egészségeseket arra neveljék, hogy el tudják fogadni a` másságot`, hogy az együttlétek során megtapasztalhassák, hogyan tudnak segíteni, foglalkozni sérült társaikkal.
A verseny időpontja: 2011. január 29. 10 óra Helyszín: ATSK Asztaliteniszterem (Szeged, Budapesti krt. 7-9.
Csillag tér) Program 10 órától ügyességi verseny 1-4. osztályosoknak 12-18 óra egyéni és páros versenyszámok Nevezni a verseny előtt félórával lehet, a nevezési díj 500 forint.
Az 1-3 helyezett díjazásban részesül.
A versenyen igazolt versenyzők nem indulhatnak!
Forrás: szegedma
2011-01-27 11:48:02
Martonosi János
Fejlesztenek Ásotthalmon
Kedvező elbírálásban részesült a` Szociális alapszolgáltatások fejlesztése Ásotthalmon` című pályázat, melynek keretében a Felszabadulás utca 26. szám alatti Szociális Központ által biztosított ellátások minőségének komplex fejlesztése valósul meg.
Az itt kialakításra kerülő szolgáltató épületben az alapszolgáltatásokkal kapcsolatos ügyintézés és adminisztráció egy helyen lesz biztosítva.
A kivitelezési munkálatok februárban kezdődnek.
Forrás: Homokhát TV
2011-01-27 12:21:44
Kodácz Csengele
A megváltozott befizetési mód, és ami mögötte van
Változott a közmű szolgáltatói díjak, a helyi adók és az önkormányzathoz fizetett központi adók befizetésének a módja.
Erről a változásról beszélgettünk a Rádió 7 Napraforgó című műsorában dr. Kovács Pállal, Hódmezővásárhely Megyei Jogú Város Önkormányzatának szakmai tanácsadójával és Antal Istvánnal, Hódmezővásárhely Megyei Jogú Város Önkormányzat Adócsoportjának vezetőjével.
Egyszerűbb is lett a befizetés módja, amellett, hogy megváltozott emelte ki dr. Kovács Pál.
Hódmezővásárhely Megyei Jogú város Önkormányzatának szakmai tanácsadója kifejtette a csekkes fizetési mód a közműszolgáltató díjak befizetésének esetében nem szűnik meg.
Más fizetési módok megvalósítását ajánlják a lakosságnak, melyek költséghatékonyabbnak bizonyulnak.
Már bevezették az integrált számlázási rendszert, melyek lényege, hogy a három közműszolgáltató közös számlázási rendszert alakított ki.
Emellett havi szinten bocsátanak ki számlát, a korábbi háromhavival ellentétben.
Ennek segítségével a lakkosság havi bontásban kisebb értékű számlát kap, minthogy háromhavonta kapna egy nagyobbat.
A változtatás hátterében áll azt is, hogy a három szolgáltató: a Hódmezővásárhely Vagyonkezelő Zrt., a Zsigmondy Béla Víziközműveket Üzemeltető Zrt valamint az A.S.A.
Hódmezővásárhely Köztistasági Zrt. több százezer csekket küldött ki a lakosság részére, amely jelentős költségvonzattal is jár.
A vízdíj, a szemétdíj és a távfűtés költségének befizetése az alábbi módokon tehető meg: csoportos beszedési megbízással, eseti utalással, a Polgármesteri Hivatal házi pénztárában személyesen, a postán rózsaszín csekkel, vagy a kért sárga csekkel.
Fontos megjegyezni, hogy utóbbi két eset választása esetén költség terheli a befizetőt.
Antal István, Hódmezővásárhely Megyei Jogú Város Önkormányzat Adócsoportjának vezetője elmondta, a helyi adókat és az önkormányzathoz fizetett adókat nem lehet 2011. január 1. óta sárga csekken befizetni.
Adók esetében lehetőség van csoportos beszedési megbízással, postai rózsaszín csekkes, banki eseti átutalással vagy az önkormányzat számlavezető bankjában és a Polgármesteri Hivatal házi pénztárában személyesen befizetni.
Egy esetben küld sárga csekket a hivatal, akkor, ha fizetési mulasztás történt, ekkor azonban késedelmi pótlék gyanánt további összeggel terhelik az adófizetőt.
Mindkét esetben a lakosság befizetési kötelezettségeiről értesítést kap, így pontosan tudja követni mikor, miért, mennyit kell fizetnie.
Kodácz Csengele
2011-01-27 12:28:38
Molnár Attila
Lesz -e demográfiai robbanás?
Egy év leforgása alatt kétszer is változott a családtámogatás.
Ennek hatásairól Molnár Erika kisteleki védőnő és Sándor Szidónia kisteleki anyakönyvvezető beszélt a Rádió 7 kisteleki Napraforgó magazinjában.
Tavaly május 1-től lépett életbe a kétéves gyes.
A jogszabály életbe lépése előtt a havi 2-3 helyett öt születés is volt március-áprilisban, utána viszont jelentősen vissza esett havi 1-2-re mondta el Molnár Erika.
Idén januárban eddig tíz várandós gondozottja van, viszont többnyire 27 körüli szokott lenni, és valamivel több kolléganőjének jegyezte meg.
Az anyakönyvezett születések évek óta csökkenő tendenciát mutatnak: három éve 60, tavaly előtt 55, tavaly pedig 51 születést jegyzett Sándor Szidónia.
További érdekesség, hogy három éve 60 százalék házasságon kívüli születés volt, apasági nyilatkozattal.
A kisteleki anyakönyvvezető nem lát párhuzamot a családtámogatás mértéke, rendszere és a házasságkötések száma között, a statisztikák azt mutatják, hogy vélhetően az együttélés liberálisabb elfogadása miatt kevesebb az egybekelés.
Sándor Szidónia szerint nem lesz növekedés a születések számában a közeljövőben: idén is és 2012-ben is 50 körülire számít.
Molnár Erika sem vár ugrásszerű növekedést, inkább stagnálásra számít, és az új adózási rendszer okán sem vár születésszám- növekedést.
Véleménye szerint a kedvezőbb körülmények összességében nem változtatják meg a családtervezést.
A jelenlegi nyilvántartást áttekintve 0-14 éves korosztályban 522 fiú és 496 lány él Kisteleken, a 15-20 év közötti korosztályban 262 férfit és 241 nőt számlálnak.
A 21-50 éves korosztályban 1551 férfi és 1475 nő él a városban, az 51-90 év közötti korsávban 1120 férfit és 1715 nőt számlálnak.
2011-01-27 12:38:46
Martonosi János
Több mint hétmillióan tekerik fel a rádiót naponta
2011-01-27 12:40:34
Martonosi János
Így vallható be az szja az idén
2011-01-27 12:44:33
Martonosi János
KDNP: Magyarország újra Európa erős motorja lett
A magyar miniszterek európai parlamenti bizottsági meghallgatásai az elmúlt három napban megnyugtatták Európát - mondta csütörtöki sajtótájékoztatóján Pálffy István, a KDNP országgyűlési képviselője.
A magyar miniszterek európai parlamenti bizottsági meghallgatásai az elmúlt három napban megnyugtatták Európát - mondta csütörtöki sajtótájékoztatóján Pálffy István, a KDNP országgyűlési képviselője.
A kormánypárti politikus szerint semmiféle kétség, vagy hiányérzet nem maradt az európai képviselőkben.
A kereszténydemokrata képviselő szerint a meghallgatás annak ellenére sikeres volt, hogy az európai liberális és szocialista képviselők ez ellen mindent elkövettek.
Az Európai Parlament szakbizottságai hétfőtől szerdáig több száz kérdést tettek fel a magyar minisztereknek részben a soros elnökségi programról, részben belpolitikai ügyekben - mondta Pálffy István.
A KDNP országgyűlési képviselője szerint valamennyi európai frakció elismerését fejezte ki a magyar EU-elnökség programja kapcsán, így a meghallgatások sikeresek voltak.
A kormánypárti politikus, aki a bizottsági ülések nagy részét személyesen követte nyomon a helyszínen, azt mondta, hogy a kérdések legfeljebb 10 százaléka érintette a magyar médiatörvényt.
A politikus hozzátette: a liberális és baloldali frakciók egyes képviselőinek kérdése felületességről és rossz szándékról árulkodott.
A tájékozatlanság és félretájékozottság miatt sok európai képviselő " butaságokat " kérdezett, amelyek egyik forrása a hazai ellenzéki pártoknál keresendő.
Forrás: webradio
2011-01-27 12:46:25
Martonosi János
Két és fél évre ítélte Weiszenberger Lászlót a Legfelsőbb Bíróság
Két és fél év letöltendő szabadságvesztésre ítélte Weiszenberger László volt kiskunhalasi szocialista politikust befolyással való üzérkedés miatt a Zuschlag- ügyhöz kapcsolódó ügyben csütörtökön jogerősen a Legfelsőbb Bíróság.
Az eljárás adatai szerint Weiszenberger 2003-ban az Önkormányzati és Területfejlesztési Minisztérium kistérségi megbízottja volt, s 5 millió forintot kért azért, hogy közbenjárjon egy 17 milliós pályázat kedvező elbírálásáért.
Egy vállalkozó azonban titokban kép- és hangfelvételt készített, amikor Weiszenberger arról beszélt, hogy ellenszolgáltatásért vissza nem térítendő állami támogatást tud szerezni.
Ezt a felvételt a Hír TV 2007-ben bemutatta.
Weiszenbergerre a Bács- Kiskun Megyei Bíróság első fokon 5 évet szabott ki vesztegetés és befolyással való üzérkedés minősített esete miatt.
Később a Szegedi Ítélőtábla csupán a befolyással való üzérkedést állapította meg, amelyért két és fél év büntetést szabott ki, ezt a másodfokú döntést emelte jogerőre harmadfokú eljárásában csütörtökön a Legfelsőbb Bíróság.Forrás: mti
2011-01-27 13:14:47
Kokovai Péter
Bemosta a víz a 47-es út töltésoldalát a kerékpáros aluljárónál
Szeged és Hódmezővásárhely között, Kishomoknál a 47-es főút alatti kerékpáros aluljárónál a lefolyó csapadékvíz a töltésoldalból több helyen nagy mennyiségű homokot mosott le tájékoztatta a promenad.hu-t Ékes József, a hódmezővásárhelyi Polgármesteri Hivatal városüzemeltetési csoportvezetője.
Ékes József elmondta, a homok az átjáróban elzárta a folyókát, így ott nem egyszer 30-40 centiméteres víz állt.
Ilyenkor a hódmezővásárhelyi tűzoltóság segítségét kellett kérni.
Az ügyben többször fordultak a Nemzeti Infrastruktúra Fejlesztő Zrt.-hez közölte a csoportvezető, aki szerint a beruházó ígéretet tett, hogy május 30-ig elvégzik a hibajavítási munkálatokat, surrantón keresztül vezetik le a vizet a szikkasztó árokba, így az nem mossa be a töltésoldalt.
Ideiglenes hibaelhárítás történt, de ez a megoldás nem tartós, az időjárás függvényében végzik el az említett munkálatot.
Ékes József szólt arról is, hogy a beruházótól kapott információk szerint az elbontott 3 buszvárót is pótolják, jelenleg a közbeszerzés folyik.
Továbbá az útpálya burkolatát is garanciálisan javítják.
Kokovai Péter
2011-01-27 13:21:59
Martonosi János
In memoriam Samu Katalin
Ismét elvesztette egy ágát a vásárhelyi művészet törzsökös faóriása.
A Tornyai János, Endre Béla, Pásztor János és Kallós Ede által elvetett magból szárbaszökkent, majd izmos fává terebélyesedő vásárhelyi képzőművészet egyik legjelentősebb szobrászát veszítette el 2011. január 21-én, egy nappal a Magyar Kultúra Napjának Ünnepe előtt.
Samu Katalin szobrászművész hosszantartó betegség után hagyott itt bennünket, de alkotásai velünk maradtak, hogy művészeti szemléletének és a plasztikái által megfogalmazott erkölcsi, emberi értékeknek jelenvalóságát örök időkre biztosítsák számunkra.
Samu Katalin Hódmezővásárhelyen született 1934. november 21-én.
A tehetséges fiatal leányt először a Képzőművészeti Főiskolára vették fel 1951-ban, itt két évet hallgatott Mikus Sándor növendékeként.
Ezt követően átjelentkezett az Iparművészeti Főiskolára, ahol Borsos Miklós növendékeként végzett 1958-ban.
A diploma megszerzését követően visszaköltözött szülővárosába és itt alakította ki művészi egzisztenciáját.
1964 és 1977 között a szegedi Tömörkény István Művészeti Szakközépiskola rajz-mintázás tanáraként, művészetpedagógusként dolgozott.
1966-ban elnyerte a Derkovits-ösztöndíjat.
Első önálló kiállítására 1964-ben a hódmezővásárhelyi Tornyai János Múzeumban került sor, majd sorra rendezett egyéni kiállításokat Budapesten, Veszprémben, Szegeden, Kiskunfélegyházán és Balmazújvárosban.
1976-ban a Műcsarnokban volt egyéni kiállítása.
Több mint tíz köztéri alkotása áll Szegedtől Kaposvárig az ország különböző városaiban, amelyek között a legjelentősebb az Ajka város parkjában álló Állatfigurák című szoborcsoportja.
Ebben Fekete István regényeinek állathőseit örökíti meg.
Elsősorban állatábrázolásaival vált ismertté (Játszó mackók; Fekvő borjú, Csikó), melyek életszerűsége és formai summázottsága az ókori magaskultúrák állatábrázolásaival vetekszik.
Kőszobrainak letisztult formai megoldásaival a választott figurák tömbszerű alakítására törekszik, míg bronz plasztikáiban oldottabb formaképzéssel és festői hatásokra emlékeztető felületképzéssel él.
Emberábrázolásaiban az ókori egyiptomi és a klasszikus görög szobrászat értékei, kompozíciós és plasztikai megoldásai voltak a mintaadóak.
2004-ben a hódmezővásárhelyi Alföldi Galériában nagy, gyűjteményes kiállítása volt hetvenedik születésnapja alkalmából, amely ünnepen a város Pro Urbe díjjal tüntette ki.
Samu Katalint Hódmezővásárhely Megyei Jogú Város Önkormányzata saját halottjának tekinti.
Dr. Lázár János polgármester, országgyűlési képviselő
2011-01-27 13:36:56
Olasz Monika
Digitalizált periratok a régmúltból
Az Emlékpont Múzeum elmúlt évi kutatási iránya az 1945 és 1950 között működő igazoló bizottságok és népbíróságok működése volt Hódmezővásárhely vonatkozásában.
A múzeum elektronikus gyűjteményébe közel száztíz népbírósági per digitalizált anyaga került.
A kutatásról és a periratokról Blazovich Péter, az Emlékpont intézményvezetője és Vincze Gábor történész tájékoztatott a január 27-én megrendezett sajtótájékoztatón.
2010 áprilisától a hódmezővásárhelyi Emlékpont egy új kutatási programot dolgozott ki, melynek következtében a történészek egy irányban kezdtek el kutatni a saját érdeklődési körük mellett.
A kutatás április végén, május elején indult, és 2011. év elejére zárult le tudtuk meg Blazovich Pétertől.
Az Emlékpont intézményvezetője elmondta, már 2010-ben is jelentek meg esettanulmányok, melyek megjelentetése az idei évben is folytatódni fog.
Ami a kutatás újszerűségét jelenti az az, hogy az országban ezen szervek munkáját még ilyen teljeskörűen soha nem vizsgálták.
Az 1945-ben létrehozott népbíróságokat a kommunista párt helyi képviselői a vélt vagy valós politikai ellenfeleiknek a közéletből való` kiiktatására`, egyfajta radikális elitváltásra használták fel, ezért is rendkívül tanulságosak a most digitalizált periratok.
Összesen 126 dossziét dolgoztak fel 1945 és 1950 közötti időszakban.
A perekben 137 személy szerepelt, ez azt jelenti, hogy 1945-től kezdve volt nyilasok, 1948 után kuláknak minősített személyek is a bíróság elé álltak.
Rengeteg olyan eset, amikor teljesen ártatlanul vádolnak meg valakit haragosok, tanyaszomszédok, sőt még rokonok is mondta Vincze Gábor.
A történész a népbíróság működéséről is beszélt.
A védő eleve nem fellebbezhetett, egyedül a népügyész nyújthatott be fellebbezést.
Vidéken viszonylag kevés volt a halálos ítéletek száma, Szegeden például egy 1948-as statisztika szerint két esetben szabtak ki jogerősen halálos ítéletet, viszont csak egyet hajtottak végre.
1945 és 1948 között enyhébben ítélkeztek a népbíróságok.
Hódmezővásárhelyen, a mai napig is működik egy kocsma, mely 1945-ben magánkézben volt, és az egyik helyiségében gyűltek össze a kerületi kommunisták, amikor pártgyűlést tartottak.
Több esetben is előfordult, hogy a delikvens részegen betántorgott a kocsmába, és szidta a kommunistákat, a népi demokráciát.
A kocsmáros és családja minden esetben feljelentette az illetőt.
Négy ilyen esetről tudunk, ebből kettő valami csoda folytán megúszta a felmentést, a másik kettő fél évet, egy évet ült börtönben árulta el a történész.
A kutatás a szegedi levéltáros kollégák segítségével, valamint a technikai feltételek megvalósulásával zajlott.
A közel kétezer oldalnyi, 1945 és 1950 között keletkező, alkalmanként drámai emberi történeteket érintő dokumentum-köteget az érdeklődők digitalizált formában tekinthetik meg az Emlékpontban.Olasz Mónika
2011-01-27 13:38:17
Martonosi János
A kormány is beszáll az influenza elleni harcba
Felajánlásokkal segíti az egészségügyi kormányzat a kórházakat az influenza elleni védekezésben.
Az Egészségügyi Készletgazdálkodási Intézet antibiotikumokat, vírus ellenes szereket, fecskendőket és szájmaszkokat, valamint három korszerű lélegeztető gépet ajánlott fel a kórházaknak - jelentette be az egészségügyért felelős helyettes államtitkár.
Cserháti Péter közölte: a kórházak jelképes áron vehetik meg ezeket a készítményeket, a gépeket pedig csekély térítés ellenében kikölcsönözhetik, ha szükség van náluk súlyos állapotú influenzás beteg lélegeztetésére.
Az egészségügyi kormányzat emellett 800 ezer influenza elleni vakcinát is felajánlott civil, illetve határon túli szervezeteknek, hogy az oltóanyagot eljuttassák a rászorulóknak.
Ezeket az eszközöket, illetve az oltóanyagot is a tavalyi H1N1-járvány megelőzésére készletezték be, de tavaly nem kellett felhasználni, ezért tudják most felajánlani.
A tájékoztatón az országos tiszti főorvos ismertette a friss influenzaadatokat is.
Paller Judit elmondta: jelenleg 28 400 ilyen beteg van az országban, a legtöbb a fővárosban, Pest megyében és Győr-Moson-Sopron megyében.
Kórházban 158 embert ápolnak, 60 százalékuk 15-60 év közötti, 14 beteget kell lélegeztetni.
Beszámolt arról is, hogy a múlt héten leginkább a tíz év alatti korosztály betegedett meg.
A szakemberek egyébként még mindig javasolják az oltóanyag beadását, nem tervezik viszont a tavalyihoz hasonlóan oltópontok létrehozását vagy iskolások szervezett oltását, mert úgy látják, hogy a háziorvosok, illetve a házi gyermekorvosok meg tudják szervezni a vakcinázást, és jól el tudják különíteni a betegeket, illetve az oltásra szorulókat, tehát garantálni tudják, hogy a rendelőkben senki nem fog megfertőződni.forrás.
MR
2011-01-27 14:00:48
Molnár Attila
Autófeltörés a nyílt pályán
Egy autópályán hagyott autót kifosztottak, egy kisteleki és több baksi ingatlant is megkörnyékeztek.
A részleteket meg is hallgathatja dr. Frank Antal őrnagy, kapitányságvezető beszámolójában.
Hangbejátszással Egy bolgár állampolgár tett feljelentést ismeretlen elkövető ellen, aki január 21-én hajnali 2 óra és 5 óra közötti időben az M5-ös autópályán 142-es kilométerszelvényben, Balástya külterületén, a leállósávban technikai okok miatt lezárva hagyott személygépjárművének jobb hátsó tolóajtaján az üveget betörte.
A járműben elhelyezett, vizsga dokumentumokat, 2 hátizsákot és 1 bőröndöt, bennük ruhaneműkkel, 1 Fujitsu-Siemens laptopot táskával, 1 hálózsákot, 1 kézzel faragott sakk-készletet, 1 rádiótranzisztort, 1 szerszámos táskát és 2 Nokia gyártmányú mobiltelefont eltulajdonított.
A lopással okozott kár 187.000 ,- Ft, a rongálási kár pedig további 30.000 ,- Ft. Eljárás indult ismeretlen tettes ellen, aki január 21-én a nappali órákban Kistelek belterületén, egy családi ház madzaggal rögzített nagykapuján a telekre bejutott, majd a családi ház ablakát betörve az épületbe behatolt és onnan 1 Samsung gyártmányú 72 cm-es síkképernyős, 30.000 ,- Ft értékű televíziót eltulajdonított.
A nyomozás során megállapítást nyert az elkövetők kiléte és a televíziót lefoglalták és visszaszolgáltatták tulajdonosának.
Eljárás indult ismeretlen tettes ellen, aki január 23-án délután 2 óra körüli időben, Baks belterületén, egy társasház udvarára a nyitott kapun át bejutott, majd az udvaron letámasztott ismeretlen típusú, 15.000 ,- Ft értékű, lezáratlan állapotú női kerékpárt eltulajdonította.
Egy baksi lakos tett feljelentést ismeretlen tettes ellen, aki január 6-án Budapesten, magát Kameleon Katering & Cleaning Kft. képviselőjének kiadva külföldi munkával kapcsolatos ügyintézésre 30.000 ,- Ft előleget vett át a feljelentőtől, de a munkaígéret nem valósult meg és a pénzt sem kapta vissza a sértett.
Január 23. és 25. között egy Baks belterületén lévő, pillanatnyilag nem lakott családi házba ismeretlen személy a nyitva hagyott bejárati ajtón keresztül jogtalanul behatolt és onnan arany ékszereket, valamint féri ruhaneműket tulajdonított el összesen 350.000 ,- Ft értékben.
2011-01-27 14:10:08
Antal Sándor
Három napon át pattog a labda
Vásárhelyen folytatódik a korosztályos tenisz Országos Bajnokság, melyen a 12 évesek között a Hód TC-s Baláti Balázs is pályára lép a hétvégén.
A hétvégén (szombaton, vasárnap és hétfőn) Hódmezővásárhelyen rendezi meg a Csongrád megyei Tenisz Szövetség és a Hód Tenisz Club a 12 éves fiúk egyéni- és páros Országos Bajnokságát.
A fiatalok a HK-Ceram Kupáért küzdenek három napon keresztül.
A 32-es tábla szombat reggel 9 órakor az egyéni versenyszámmal indul, majd délután kapcsolódnak be a párosok.
A döntőkre előreláthatólag hétfő délelőtt kerül sor számolt be portálunknak Huszti Lajos, a Hód TC vezetőedzője, aki hozzátette, hogy a főtáblán két megyei játékos küzdhet a helyezésekért a vásárhelyi Baláti Balázs (Hód TC) és a szegedi Bernáth Levente (Szeged VTK).
Megosztom!
|
2011-01-27 14:37:18
Martonosi János
Szegedet népszerűsítő idegenforgalmi kiadványok
Az elmúlt években hagyománnyá vált, hogy a turisztikai év kezdetén a város önkormányzata több nyelven idegenforgalmi kiadványokat jelentet meg, hogy az idelátogatók tájékozódjanak Szeged látványosságairól, kulturális kínálatáról, műemlékeiről, a szálláshelyek és vendéglátóhelyek szolgáltatásairól.
Solymos László alpolgármester és Mihály Illés, a Szeged és Térsége Turisztikai Nonprofit Kft. igazgatója sajtótájékoztatón ismertette a Látnivalók, az Információk és a Programajánló című kiadványokat.
Az első tartalmazza a város ismert műemlékeit frissített szöveg- és képanyaggal, kiegészítve a Bálint Sándor Emlékház ismertetőjével.
Tizenkét nyelven jelentették meg összesen 28 ezer példányban.
Készült 18 ezer magyar-angol-német, 4 ezer román-szerb-orosz, 3 ezer francia-olasz-spanyol és 3 ezer holland-lengyel-szlovák füzet.
Az Információk tartalmazza a szálláshelyek, vendéglátóhelyek, sport-szabadidős lehetőségeket, mintegy 210 egységet mutat be elérhetőségekkel, 10 ezer példányban adta ki a Polgármesteri Hivatal.
A Programajánlóban több mint 60 programgazda 48 oldalon, közel 200 eseményt mutat be.
A 12 kiemelkedő rendezvénysorozat külön oldalakon szerepel, ezek önmagukban is több programot kínálnak (a 80. évfordulóját ünneplő Szegedi Szabadtéri Játékok, Nemzetközi Tiszai Halfesztivál, stb.).
A füzetecske 11 ezer példányban hozzáférhető.
A kiemelt események egy- egy oldalas anyagaiból angol, illetve német nyelvű verzió is készült 2500-2500 példányban.
Valamennyi információ hozzáférhető Szegeden, a Tourinform irodában és a kulturális intézményekben, illetve hamarosan az ország közel 150 további Tourinform irodájában is.
Hat belföldi és 8 külföldi szakvásáron e füzetek népszerűsítik városunkat.
Mihály Illés megkülönböztetett eseményként beszélt a városunkban megtartandó kajak-kenu világbajnokságról, amely a kiadványokban is kiemelten szerepel.
Elmondta, egyre több román turista látogatja meg városunkat, ugyanakkor sok osztrák, német vendég is megfordul Szegeden.
Feljövőben van a szerb turisták száma, a vízumkényszer eltörlésével számuk 15-20 százalékkal nőtt.
Forrás: szegedma
2011-01-27 14:42:51
Martonosi János
Tizenhét milliárd forint kellene a csatornák tisztításához
Minden eszköz és feltétel rendelkezésre áll egy esetleges rekordárvíz elleni védekezéshez - mondta Illés Zoltán környezetvédelmi államtitkár budapesti sajtótájékoztatóján, amelyen bemutatta az új árvízi térinformatikai modellprogramot.
Minden eszköz rendelkezésre áll egy esetleges rekordárvíz elleni védekezéshez közölte a környezetvédelmi államtitkár hozzátéve: jelenleg nincs rendkívüli helyzet sem az árvíz, sem a belvíz miatt.
Belvíz ugyanakkor még mindig egy Vas megyényi területet borít országszerte.
Az árvízi védekezésben most alig több mint 400 szakember dolgozik, miután a nagy árhullámok levonultak.
Január 1-től a kormány egymilliárd forintot költött e feladatokra.
A megelőzés azonban továbbra is fontos.
Ennek érdekében rendelték el nemrég a veszélyhelyzetet a Sajó és a Hernád völgyében; ott 90 települést kell bevédeni.
A védekezési terveket eredetileg az önkormányzatoknak kellett volna elkészíteniük.
Mivel azonban ez sok helyen nem történt meg, a kormány átvette a feladatot, amelyre pénzt különített el. - mondta a környezetvédelemért felelős államtitkár, hozzátéve, hogy a védekezésre jelenleg 10 milliárd forint áll rendelkezésre.
Illés Zoltán szerint a belvizes területek megtisztítása jelenleg a legsürgetőbb feladat, mivel most 665 négyzetkilométert borít belvíz.
` Mintegy 21 millió köbméter vizet emel át a több mint százötven szivattyúállomás a nagy vízfolyásokba.
A vízügyi igazgatóságok felmérték a területükhöz tartozó csatornát és árkok állapotát.
Körülbelül 17 milliárd forint kellene ahhoz, hogy az összes csatorna, árok kotrása következtében a víz gravitációs úton eljusson a szivattyúállomásokhoz.
` A legégetőbb feladatok elvégzésére a kormány múlt héten több mint ötmilliárd forintot különített el.
Ezen felül 1,2 milliárd forintért biztosította közmunkások felvételét a védekezéshez.
A tervek értelmében 2014-ig 6 ezer közmunkás átkerülne közalkalmazotti státusba, így 10 ezer ember dolgozhatna az árvíz- és belvízvédelemben.
Forrás: MR1
2011-01-27 14:44:47
Martonosi János
A Jobbik korlátozná az állami gépkocsihasználatot
2011-01-27 15:21:36
Kokovai Péter
Az év legnagyobb kihívása a fürdősóként forgalmazott drog
2011-01-27 15:26:16
Olasz Monika
Valentin - napi játék a Rádió 7-ben!
2011-01-27 15:28:57
Kokovai Péter
Január végéig használhatóak a tavalyi éves e-matricák
2011-01-27 15:31:52
Kutasi Roland
Mindszenti beteg-ügy: ítélethirdetés a jövő héten
2011-01-27 16:09:25
Antal Sándor
Négy meccset játszik két nap alatt a HVSC gyermek csapata
Lesz sportprogram bőven Hódmezővásárhelyen az előttünk álló hétvégén is, hiszen a kosárlabda, a tenisz, a labdarúgás mellett a HVSC Vidékbajnokságban szereplő csapata is hazai környezetben ugrik medencébe.
A vásárhelyi gárda szombaton reggel 9 órakor a ZF Eger ellen kezdi meg a küzdelmeket, majd délután 16 órakor a Szentesi VK-val csapnak össze.
Vasárnap is a HVSC nyitja a mérkőzéseket, ugyanis a román A.M.E.F.A.
Araddal mérkőznek fél kilenckor, majd délután 14 óra 30 perckor a Csabai Csirkefogó ellen zárják a hétvégi küzdelmeket.
Megosztom!
|
2011-01-27 16:20:07
Antal Sándor
Elmaradtak a győzelmek
Nem a legfényesebben indult a mindszenti asztaliteniszezők felkészülése a megyei bajnokságra, ugyanis a Szentes körzeti amatőr csapatbajnokság első két fordulója után győzelem nélkül állnak.
Miután lezárult a megyei amatőr asztalitenisz csapatbajnokság őszi fordulója, a mindszenti csapat - az utóbbi évekhez hasonlóan - a tavaszi rajtra való felkészülés jegyében ezúttal is benevezett a szentesi körzeti amatőr csapatbajnokságba, ahol a 12 csapat egyfordulós körmérkőzéses formában méri össze az erejét.
A sorsolás nem volt túl kedvező, hiszen a téli szünetet követően azonnal két jó erőkből álló együttes ellen kellett megmérkőznünk.
A mérkőzéseken alapvetően nem játszott rosszul a csapat, de egy pici plusz mindkétszer hiányzott az igazán jó eredmény eléréséhez, így egy döntetlennel és egy vereséggel kezdtük az idei évet - tudtuk meg Köblös Zoltán, játékostól.
Az eredmények: Csanytelek - Mindszent 5: 5 (Pontszerzők: Kiss Z. 2, Köblös Z. 1, Olasz Cs. 1, Kiss Z. - Köblös Z. páros) Gyenes PE (Szentes) - Mindszent 6: 4 (Pontszerzők: Köblös Z. 2, Kiss Z. 1, Olasz Cs. 1) Megosztom!
|
2011-01-27 16:22:08
Kokovai Péter
Toroczkai felel az MTV-ostrom idején a rendőrségnek okozott károkért
2011-01-27 17:22:50
Kokovai Péter
Kósa szerint a szocialisták állnak Magyarország lejáratása mögött
A Fidesz ügyvezető alelnöke szerint a szocialisták Magyarországot lejárató kampányt folytatnak.
Kósa Lajos csütörtöki budapesti sajtótájékoztatóján hangsúlyozta: a magyar európai parlamenti (EP) képviselők a magyar választóknak tartoznak felelősséggel, a magyar érdekeket kell szolgálniuk, ebbe pedig nem fér bele, hogy Magyarországot lejárató, alaptalan kampányt szervezzenek.
Kósa Lajos minderről azzal összefüggésben beszélt, hogy a Magyar Nemzet csütörtöki számában arról írt: a magyar kormányt lejárató levelet köröztetett a magyar szocialista delegáció az EP-ben napokkal azelőtt, hogy Orbán Viktor miniszterelnök bemutatta a magyar uniós elnökség programját a strasbourgi intézmény ülésén.
A Fidesz ezért arra kéri a szocialistákat, állítsák le kampányukat.
Forrás: MTI
2011-01-27 17:23:13
promenad.hu
Matolcsy: a kormány február 16-án tárgyal először a reformprogramról
A kormány február 16-án tárgyalja első olvasatban a Növekedési és Stabilitási Programot, amelynek a ciklus végére kell biztosítania a 600-650 milliárd forintos megtakarítást.
Matolcsy György nemzetgazdasági miniszter a csütörtöki kormányszóvivői tájékoztatón kifejtette: ahhoz, hogy Magyarországon 2013-14-re biztonságosan, közép távon fenntarthatóan 3 százalék alatt legyen az államháztartás hiánya, szükség van a Növekedési és Stabilitási Programra, amely a növekedésre helyezi a hangsúlyt.
Hozzátette: 2013-ra a költségvetést a programnak legalább 600-650 milliárd forinttal kell konszolidálnia, ebből 2012-ben az összegnek nagyjából a felére van szükség, de 2011-ben is " valamit hoznia kell " az új programnak.
A kormány február 28-án véglegesíti a programot - fűzte hozzá a miniszter. forrás: MTI
2011-01-27 18:38:28
promenad.hu
Megemlékezés a vásárhelyi zsinagógában
Megemlékezést tartottak a vásárhelyi zsinagógában csütörtökön délután, a Holokauszt Nemzetközi Emléknapján.
Az eseményen beszédet mondott dr. Erdélyi Miklós, a Hódmezővásárhelyi Izraelita Hitközség ügyvezető elnöke, Almási István Hódmezővásárhely alpolgármestere és Raguczki Gábor, a Hódmezővásárhelyi Izraelita Hitközség kántora.
A megemlékezésen dr. Erdélyi Miklós köszöntötte a megjelenteket, kiemelten Almási István alpolgármestert, majd felkérte Soós-Kirnyák Melindát, a Péczely Attila zeneiskola hegedűtanárát zenei előadása megtartására.
Dr. Erdélyi Miklós a Vásárhelyi Zsidó Hitközség ügyvezető elnöke elmondta, hogy az ENSZ közgyűlése 2005-ben a Holokauszt Nemzetközi Emléknapjává nyilvánította január 27-ét, az auschwitz-birkenaui haláltábor 1945. évi felszabadításának napját.
Ezt követően felkérte Almási István alpolgármestert beszéde megtartására.
Az alpolgármester hangsúlyozta, ma nem csak kötelesség, de szabad kiváltság is a megemlékezés.
Beszédében szólt a fasizmus idején hozott zsidótörvények embertelenségéről, az orvosperekről, a sötétség árnyairól és a cionizmusról.
Almási István elmondta volt időszak mikor nem lehetett a megtörtént eseményekről beszélni, de mára már szabad a megemlékezés és egyre többen kutatják is a szomorú esemény történéseit.
2011-01-27 19:42:08
Olasz Monika
Új helyszínen, a Táltos Iskolában tartott lakossági fórumot dr. Havasi Katalin és Fekete Ferenc települési képviselő január 27-én, csütörtökön este.
A fórum fő témája a belvízhelyzet volt, de szó esett a közfoglalkoztatási programról is.
Az eseményen az is elhangzott, hogy az igazi probléma Susánban akkor lehet, amikor tavasszal a házfalak kiszáradnak, és repedezni kezdenek.
A Táltos Iskolában eddig még nem tartottak fórumot.
A 2010-es önkormányzati választások során megváltozott területi határok miatt dr. Havasi Katalin úgy gondolta, valamint többen jelezték felé, hogy a Susáni városrész másik részében is tartsanak fórumot, így azok is ott lehetnek, akik eddig a másik helyszínre nem tudtak elmenni.
Jelenleg a belvízhelyzet a legfontosabb.
A városban szerencsére nincs probléma, de a külterületeken óriási gondot okoz a víz hangsúlyozta Fekete Ferenc.
A képviselő arról is beszélt, hogy a közgyűlés egy olyan komplett tervről döntött, melyet már dr. Lázár János polgármester a kormány elé is vitt.
A képviselő- testület február 7-én kap tájékoztatást arról, hogy milyen ütemben, és milyen munkálatok fognak elkezdődni a jövőben.
` A sokat szidott csatornázásnak most nagy hasznát láthatjuk, hiszen ennek köszönhetően most Susánban kevesebb a belvízzel elöntött házak száma` jelentette ki dr. Havasi Katalin, majd hozzátette, sajnos a városrész talaja agyagos, most megszívja magát vízzel, és amikor tavasszal és nyáron kiszárad, akkor várható a házak falán megjelenő repedés.
Az önkormányzat a Munkaügyi Központ közreműködésével pályázhat rövid- vagy hosszútávú közfoglalkoztatási programban való részvételre.
2 és 4 hónapos munkaviszony keretében tudnak napi 4 órában dolgozni azok, akik a rövid időtartamú programban tevékenykednek tájékoztatott dr. Havasi Katalin.
A képviselő elmondta, jelenleg a program keretében 106 fő a Városellátó és Beszerzési Nonprofit Kft.-nél végez segédmunkát, míg 74 fő a város oktatási intézményeiben végez takarítói, illetve segédmunkát.
A városi adók és a városi közműszolgáltatók felé történő befizetésekről dr. Havasi Katalin kijelentette, a fizetés ingyenes marad azoknak, akik a polgármesteri hivatalban, vagy a város számlavezető bankjánál, vagy átutalással egyenlítik ki a számlát, a sárga csekkes befizetés számlánként száz forint többletköltséget jelent mindazoknak, akik így kívánják teljesíteni a befizetést ettől az évtől.
Az eseményen kiderült, a csőtörés utáni útbontás a városrészben is aktuális, a Révész utcában volt egy nagyobb csőtörés, és a rossz idő miatt ennek a megoldása még nem történt meg.
Katona Ferenc, a Tavasz utcából a közlekedési táblák eltűnésére panaszkodott, valamint arra, hogy a házuk előtt áll a víz.
Mint mondta, már jelezte a problémát az önkormányzat műszaki osztályán is, kitakarították az átereszt, de a víz mégsem tud továbbfolyni, megáll.
A föld már teljesen elázott, és a ház falai is nedvesek.
Dr. Havasi Katalin válaszában elmondta, a közlekedési táblákat sem a rendőrség, sem az önkormányzat nem távolítja el, előfordulhat, hogy ellopják.
A másik problémával kapcsolatban a képviselő megígérte, hogy megpróbál segíteni és utánajár a dolgoknak.
Tóth Ferencné, Tornyai János utcai lakos minden lakossági fórumra eljár.
Elmondta: mindig mindenkit meghallgat, neki különösebb gondja nincs.
Fátyol Lajosné azért látogatott el a fórumra, hogy tájékozódjon és értesüljön a város dolgairól.
Elárulta: mindennel elégedett.
Olasz Mónika
2011-01-27 20:37:22
Nagy Ágnes
Az államtitkár kikelt a frakcióvezető ellen
2011-01-28 06:45:36
Martonosi János
Több napsütés, de fagyos idő várható péntektől
A folytatásban is marad a hideg téli idő, egyre keményebb hajnali fagyokkal.
Helyenként -10 fok alá hűlhet a levegő.
Pénteken már több napsütés várható.
Pénteken csökken a felhőzet, egyre többfelé kisüt a nap, több felhő a délnyugati megyékben lesz az égen.
Számottevő csapadék nem várható.
Megélénkül az északkeleti szél.
-2, 2 fokra melegszik a levegő.
Gyenge hidegfronti hatás érvényesül, de csak a legérzékenyebbeknek kell számítani enyhe panaszokra.
A napos időben javul a közérzet, és alapvetően kedvező időjárási viszonyok várhatók.
A hőmérséklet a sokéves átlagnak megfelelően alakul.
Érdemes rövid sétát tenni a szabadban, de jól fel kell öltözni.
A légszennyezettség kissé csökken, inkább a délnyugati országrészben érhet el magasabb szintet.
Forrás: ON
2011-01-28 06:52:54
Martonosi János
Több mint száz lőszert és fegyvert találtak egy férfinél
A Bajai Rendőrkapitányság nyomozást rendelt el visszaélés lőfegyverrel vagy lőszerrel bűntett elkövetésének gyanúja miatt egy 35 éves bácsalmási férfi ellen, akinél a Nemzeti Adó-és Vámhivatal munkatársai tartottak jövedéki ellenőrzést.
A férfinél lőszereket és fegyvert találtak.
Ennek során lakásában 6 darab 0,22-es kaliberű lőszert találtak.
Az ingatlan udvarán álló személygépkocsi utasteréből pedig a kutatás során egy MCM gyártmányú 0,22-es kaliberű kézi lőfegyver, valamint 89 darab ugyancsak 0,22-es kaliberű lőszer került elő.
Az intézkedést ezután vette a Rendőrkapitányság, a bácsalmási férfit gyanúsítottként hallgatták ki a nyomozók.
2011-01-28 07:02:54
Martonosi János
Kötet 30 év restaurátori munkájáról
2011-01-28 07:05:44
Martonosi János
Sikeresnek értékelték a résztvevők a Csongrád Megyei Önkormányzat tulajdonában működő Megyeszolgálat Szolgáltató és Kereskedelmi Nonprofit Kft., illetve a temesvári Integratio Alapítvány Inpress elnevezésű projektjét, amelynek célja egy közös sajtó és hírszolgálat létrehozása, működtetése volt derült ki a csütörtöki zárókonferencián Szegeden.
A Magyarország-Románia Határon Átnyúló Együttműködési Program 2007-2013 keretében támogatott projektben olyan nyomtatott és online újságok, valamint rádió- és televízióműsorok készültek, amelyek a határ mindkét oldalán élők számára érdekes és aktuális információkat, híreket dolgoztak fel.
Mint Toró T. Tibor, az Integratio Alapítvány elnöke elmondta: a temesvári alapítvány tíz éve azon dolgozik, hogy megtalálja azokat a lehetőségeket, amelyek a határ két oldalán élőket összekapcsolhatják.
A területi közelség mellett a hasonló problémák is összekötik a térségeket, ezért örültek a Csongrád Megyei Önkormányzat együttműködési ajánlatának.
Mint fogalmazott, a határ az uniós integráció előrehaladtával veszít jelentőségéből.
A pályázat azt célozta, hogy a tudatokban levő határt is segítsen megszüntetni.
Ezért célozták meg az újságírókat, hiszen ők közvetítik a tudnivalókat.
A konferencián az MTI szolgáltatási vezérigazgató- helyettese a magyar médiatörvényről, a közszolgálati média átszervezéséről, a Magyar Távirati Iroda (MTI) új feladatairól és a tudósítói hálózat helyzetéről, jövőjéről beszélt.
Szabó László Zsolt elmondta: a médiatörvény kapcsán az nem volt kérdés, hogy változtatni kell rajta, hiszen ki kellett dolgozni a határon átnyúló sajtó működésének új szabályait.
A törvény egyebek között szigorúan meghatározza a kiegyensúlyozottságot, és ez bár sokan negatívan értelmezték éppen a szólásszabadságot védi.
Az MTI és a közszolgálati média közötti jövőbeli kapcsolatról szólva kifejtette: az MTI készíti majd a híradós anyagokat és a rádiós krónikákat is.
A Magyar Televízió, a Magyar Rádió és a Duna Televízió leadja megrendelését a hírműsorokra az MTI-nek, az pedig a közelmúltban létrehozott vagyonkezelő alap segítségével legyártja a kívánt tartalmakat.
Ezek elérhetősége a második negyedévtől ingyenessé válik, ez vonatkozik a hírek mellett a hangzó és videós anyagokra is.
Ez segíti a vidéki médiumok munkáját, hiszen azok így a helyi hírekre koncentrálhatnak majd emelte ki.
Mivel a törvény az MTI-t hatalmazza fel arra, hogy tudósítói hálózatot működtessen, minden megyében szeretnének egy több emberből álló " tudósítói pontot` létrehozni.
A tudósítói pontok jellemzik majd a külföldi munkát is tette hozzá Szabó László Zsolt.
A konferencián értékelték a projektet a résztvevő vezető médiumok képviselői, valamint szó volt a határon túli médiaszabályozásról, az elmúlt évtizedek regionális együttműködéseiről és a jövő lehetőségeiről is.
Toró T. Tibor előadásában a román médiaszabályozásról is beszélt.
A résztvevők megtudhatták, hogy 2002 óta szabályozza Romániában az audiovizuális médiát egy 11 tagú médiatanács, melynek tagjait a parlament választja meg, s a tagok államtitkári rangot kapnak, a tanács vezetője pedig miniszterit.
A temesvári Analóg TV szerkesztője, Flavius Baican a két megye további média-együttműködési lehetőségekről szólt.
Elmondása szerint ha a médiatörvényt betartanák, amely 10 százalékban határozza meg a koprodukcióban készült műsorok arányát, az már elegendő lehetne, de a megyék vezetésétől is kívánatos lenne pluszforrásokat elnyerni az ügynek.
Forrás: szegedma
2011-01-28 07:08:30
Martonosi János
Új vizsgálati helyiséget adtak át az Onkológiai Klinikán
Új vizsgálati helyiséget adtak át a Szegedi Tudományegyetem Onkológiai Klinikáján csütörtökön.
A rendelőben a klinikai gyógyszervizsgálatokban résztvevő betegeket fogadják.
Thurzó László igazgató az MTI-nek elmondta, hogy jelenleg is több onkológiai gyógyszervizsgálat zajlik az intézményben, de hamarosan további öt-hat eljárásba kapcsolódnak be.
Az új vizsgálóban naponta négy-öt beteget fogadnak, hogy elvégezzék a szükséges méréseket.
Magyarországon még szokatlan, hogy egy-egy betegség kezelésére alanyokat toborozzanak.
Ettől függetlenül a saját beteganyagból is van elég jelentkező a különböző gyógyszervizsgálatokhoz mondta Thurzó László.
Egy-egy vizsgálatba centrumonként csupán 8-10 beteg bevonására van lehetőség, aminek az az oka, hogy a gyógyszergyártó cégek általában nemzetközi tesztet végeznek, és ilyenkor világszerte akár 30-40 intézmény is bekapcsolódik a munkába.
Jelenleg Szegeden nagyjából tíz vizsgálat zajlik aktív beteg bevonásával, de mintegy harminc olyan tesztelés zajlott le, amelynek pácienseit nyomon kell követni, előkészületben pedig 6-7 vizsgálat van.
` Klinikánkon számos tudományosan megtervezett gyógyszert és megalapozott eljárást tesztelünk olyan betegek részvételével, akik megfelelnek a kívánalmaknak, és akik bele is egyeznek ezekbe a vizsgálatokba` mondta el portálunknak Kahán Zsuzsanna, az SZTE Onkoterápiás Klinikájának intézetvezető-helyettese.
` Ezek a vizsgálatok igen magas színvonalon folynak, ennek elősegítésére került most kialakításra ez a vizsgálószoba is.
A nemzetközileg végzett programok egyik centrumaként működünk, így ugyanazokat a feltételeket kell nekünk is biztosítanunk, mint bármelyik külföldi félnek.
A laboratóriumokban megszülető eredmények a mai robbanásszerű tudományos és technikai fejlődésnek köszönhetően nagyon gyorsan bekerülnek a klinikai tesztelés stádiumába, és viszonylag korán, néhány éven belül kerülnek be a gyógyítás rendszerébe.
` Forrás: szegedma
2011-01-28 07:25:27
Martonosi János
Rendszeresen ellenőrzik a szórakozóhelyeket februártól
Átfogó ellenőrzésekre készülnek a közeljövőben a Békés megyei szórakozóhelyeken, diszkókban az illetékes önkormányzatok.
Békéscsabán például február elsejétől a közterület-felügyelők éjszakai szolgálatuk keretén belül, számos hatósággal karöltve, rendszeres vizsgálatokat végeznek majd.
- A közigazgatási osztály már a fővárosi tragédiát megelőzően jelezte, indokolt a városban úgynevezett szabadidős zajforrással rendelkező helyek folyamatos, egész éven át tartó ellenőrzése.
Tehát nemcsak a nyári időszakban, hanem a teljes esztendőben - tudtuk meg dr. Burai Mihálytól.
A közigazgatási osztály vezetője elmondta, a budapesti történések aztán felgyorsították a munkát.
A napokban készült el az az ütemterv, mely alapján, ha a jegyző is rábólint, megkezdődhetnek a vizsgálatok.
Hetente, kéthetente, sőt szúrópróbaszerűen is várhatóak ellenőrzések.
Ezenfelül a belügyminiszter utasítására a törvényhozók felülvizsgálják a szórakozóhelyek engedélyezésére és üzemeltetésére vonatkozó jogszabályokat is.
Forrás: beol
2011-01-28 07:38:19
Martonosi János
Rühes róka okozott riadalmat
Rühes róka befogásához kellett hívni csütörtök délután Soltra a Paksi Ebrendészet szakembereit.
A kistestű ragadozót a város központjában, Dózsa György utcai otthonában vette észre a Dávid család.
Két tyúkomat már lefojtotta, mire felfedeztük, de szerencsére pont rá tudtuk zárni az ólajtót részletezte a történteket Dávid Istvánné, aki azt is elmondta, hogy nem ritka jelenség náluk a rókainvázió.
Egy éve egy kakasát ölte meg egy vörösbundás, azt a jószágot a kutyák hajtották el.
Dávidné elmondása szerint a városban egyébként is sűrűn hallani, hogy róka járt egyik-másik háznál, amit az a tény is alátámaszt, hogy a közeli befagyott tavon most is látni rókanyomokat.
A Paksi Ebrendészeket a település polgármestere riasztotta, mivel a város a kóbor kutyák befogására is velük kötött nemrég szerződést.
A szakemberek az első pillanatban megállapították, hogy a róka beteg és rühes is, majd altatóinjekciót lőttek az ól sarkába húzódó állatra.
Ezt követőn hivatásos vadőr vitte el és lőtte le a ragadozót a városon kívül.
Forrás. baon
2011-01-28 07:43:02
Martonosi János
Életet mentettek a rendőrök
Csütörtök délután Dunavecsén egy sörözőből fizetés nélkül távozott egy vendég.
A Kunszentmiklósi Rendőrkapitányság járőrei a keresésére indultak.
Később azonban arra lettek figyelmesek, hogy a Duna parton, egy Chevrolet Aveo típusú személygépkocsi nyitott állapotban parkol.
Kollégáink megálltak és lent a parton, a kocsitól nem messze férfit láttak, aki felakasztotta magát egy nyárfára, de még élt A két rendőr, Bagi János r. zászlós és Sebestyén István r. főtörzsőrmester rögtön a férfihez szaladtak és próbálták őt tartani, felfelé tolni, miközben a másik két kollegának kiáltottak segítségért.
Dalmi András r. főtörzsőrmester és Fischer Rajmund r. főrtörzsőrmester is lerohant a partra, majd közösen tartották a férfit és letekerték a nyakáról a kötelet.
A férfi már nagyon rossz állapotban volt, ezért szívmasszázzsal és újraélesztéssel próbálkoztak, miközben értesítették a mentőszolgálatot.
A férfi magához tért ugyan, de beszélni nem tudott.
A mentők 15 percen belül a helyszínre érkeztek, ellátták, majd Kalocsára a pszichiátriai osztályra szállították a 44 éves dunavecsei lakost.
Az autót lezárták a rendőrök és biztonságba helyezték.
Az életmentés után visszamentek a dunavecsei sörözőbe, ahol kiderült, hogy a fizetés nélkül távozó vendég azóta már rendezte a számláját.
Forrás: BKMRFK
2011-01-28 07:46:26
Martonosi János
Idén március 10-én torkoskodhatunk
Idén március 10-én rendezik meg a Torkos Csütörtököt, amelyre március 7-ig jelentkezhetnek az éttermek és vendéglátóipari egységek.
Az akcióhoz azok az éttermek és vendéglátóipari egységek csatlakozhatnak, amelyek vállalják, hogy március 10-én teljes nyitvatartási idejük alatt` a la carte` kínálatukból 50 százalékos kedvezményt biztosítanak a számla végösszegéből a helyben fogyasztásra.
Külön erre az alkalomra készített úgynevezett " Torkos Csütörtök ", azaz szűkített menüsorral az akcióban nem lehet részt venni.
További információkat a jelentkezők a www.menjunkenni.hu honlapon olvashatnak, és itt lehet regisztrálni is, március 7-én 10 óráig - közölte a Magyar Turizmus Zrt.
Forrás: MR
2011-01-28 07:59:48
Molnár Attila
Közlekedési információk Kistelekről és térségéből
2011-01-28 08:03:20
Szöllősi Sándor
Közlekedési információk Hódmezővásárhelyről
A hét utolsó munkanapján a forgalom erősebb a szokásosnál, de mindenütt jól halad.
A város útjai többségében szárazak, jól járhatóak.
A Hódtó utcán kiásott két munkagödör miatt ma is félpályásra szűkül az út. Néhány kevésbé forgalmas utcán még vannak jegesedések, itt az út még csúszik.
A reggeli órákban viszonylag sok kerékpárossal lehetett az utakon, valamint a piac környékén találkozni.
A száraz hidegben a látási viszonyok, a közlekedés feltételei jók.
2011-01-28 08:12:20
Martonosi János
Eddig közel négyezren váltottak a sárga csekkről
Január elsejétől száz forintot kell fizetni Hódmezővásárhelyen azoknak, akik továbbra is sárga csekken akarják befizetni a közszolgáltatási díjakat.
Eddig mintegy négyezren jelezték, hogy más módon szeretnék kiegyenlíteni kötelezettségeiket a szolgáltatók felé tájékoztatta portálunkat dr. Kovács Pál, az önkormányzat szaktanácsadója, aki hozzátette: továbbra is vannak olyan lehetőségek, amelyekkel ingyenes a befizetés.
Ingyen lehet kiegyenlíteni a számlát például úgy is, ha valaki a Polgármesteri Hivatalban a házi pénztárban fizet.
Emellett mód van arra is hogy a banknak csoportos beszedési megbízást adjanak, vagy az interneten keresztül egy megadott számlaszámra utalnak nyilatkozta a szakember.
Vásárhelyen ily módon a szemétdíjat, a víz és a távfűtési díjat lehet kiegyenlíteni.
Eddig közel négyezren váltottak valamelyik ingyenes formára, akik nem nyilatkoztak a változásról azok továbbra is sárga csekket kapnak, ezért azonban havi száz forintot számolunk fel emelte ki dr. Kovács Pál.
Eddig főleg az idősek jelezték, hogy nincs bankszámlájuk, így bankon keresztül semmilyen formában nem tudják megoldani a befizetést.
Nekik azonban nincs más teendőjük, mint befáradni a hivatalba és ott befizetni a díjakat.
2011-01-28 08:51:00
Martonosi János
Csanádpalotán egyelőre megszűnt a veszély
Pénteken megszüntetik a belvízvédelmi készültséget Csanádpalotán tájékoztatta portálunkat Kovács Sándor, a település polgármestere.
A városban eddig tíz millió forintot költöttek a védekezésre.
A mostani megnyugtatóbb helyzetet a december óta tartó folyamatos védekezés munkák eredményezték, a belterületi problémák a hideg időjárás és a munka hatására megszűnni látszanak mondta a vezető, aki hozzátette a hatékony beavatkozás kulcsa az volt, hogy eddig már négyszer kellett hasonló szituációval szembenézniük.
A földeken még nem túl jó a helyzet, hiszen a szántások nagy részén óriási a víz.
Egyelőre nem lehet megmondani, hogy mikor folytatódhat a termelés.
A polgármester szerint az még kérdéses, hogy a településen épült száz éves vertfalú házak hogyan fogják bírni a tavaszi olvadással járó megpróbáltatásokat.
Megosztom!
|
2011-01-28 08:54:57
Martonosi János
Lángolt az X6-os
2011-01-28 08:56:41
promenad.hu
Kedden ünnepli születésnapját a nyomda
Február 1-én lesz huszonegy éve, hogy megalapították a hódmezővásárhelyi` Norma` Nyomdász Kft.-t, ahol többek között a szerkesztőségünk által kiadott Kutasi hírek is készül.
Rostás Pált, a kft. ügyvezetőjét az évfordulóról és a tavaly beszerzett modern új gépről kérdeztük.
A cég 1990. február 1-én indult, a család házának melléképületében, két pici géppel mondta el Rostás Pál, a kft. ügyvezetője.
A nyomda mai helyéül szolgáló telket a házaspár, Rostás Pál és Rostásné Rácz Irén 1993-ban vásárolta meg.
A céget folyamatosan fejlesztették, az első nagy formátumú offset gépet 1991-ben szerezték be, 1995-ben vásárolták meg az első 2 werkes (nyomóműves) gépet, mely egyedül álló volt a városban.
Két évvel később elkezdték építeni a nyomda új épületét, a régi helyen pedig zavartalanul működtek tovább.
Az új helyen 2000-től működik a nyomda, az új épület megadta azt a lehetőséget, hogy nagyobb kapacitásokban gondolkodhasson a cég.
2002-ben egy világújdonságnak számító 6 werkes nyomdagépet vásároltak, a következő nagy lépés pedig 2010 elején történt, amikor is beszereztek egy a csomagolóipar kiszolgálására alkalmas gépet, mely egy 8 színes flexo gép, mely az automata címkézőgépeket szolgálja ki.
2011-01-28 09:18:37
Martonosi János
Előtérben a belvíz és a rendezvények
A héten tartotta első 2011-es ülését Dóc képviselő-testülete, amelynek középpontjában a belvíz elleni védekezés és a rendezvénynaptár állt tudtuk meg Tóth Margit polgármestertől.
Több mint egy hónapja másodfokon védekezünk a belvíz ellen, ebben a képviselő testület minden tagja részt vesz.
Eddig 850 ezer forintot költöttünk erre a célra.
Ki kell emelnem az alpolgármesterünk Faragó Zoltán, és egyik képviselőnk Lázár Zsolt áldozatos munkáját, ők amikor tehetik járják a vidéket, a legnehezebb helyzetben Biczók Imre, a tanyagondnokunk van, aki nagy türelemmel foglalkozik a nehéz helyzetben lévő tanyasiakkal nyilatkozta a polgármester.
Hozzátette úgy tűnik valamelyest javulni fog a helyzet, hiszen holnaptól egy csatorna kotrását is megkezdik.
A védekezéshez a honvédségi lőtértől is kaptak eszközöket, főként járműveket.
Az ülés másik témája a 2011-es rendezvénynaptár volt.
Tóth Margit elmondta: soha nem volt még ennyi program a település életében.
Erről egyrészt az a projekt is gondoskodik, amely a sándorfalvi és a dóci könyvtár együttműködésével zajlik.
Emellett megrendezik a Falunapot is, ez a tervek szerint június 11-én lesz.
Ehhez közel hétszázezer forint forrást is nyertek.
Augusztus 13-án Szántóversenyt tartanak, majd megünneplik az Idősek Világnapját, és természetesen a Karácsony sem múlhat el egy kis ünneplés nélkül.
Megosztom!
|
2011-01-28 09:24:46
Martonosi János
180-nal süvített a Merga gazdája
Nyilvánvalóan a Túraautó VB-n érezte magát annak a Mercedesnek a sofőrje, akit a rendőrök 180-as tempónál kaptak lencsevégre a 47-es főúton Hódmezővásárhely határában.
A száguldásért cserébe természetesen a jutalom sem maradhat el...
A Hódmezővásárhelyi Rendőrkapitányság járőrei vették fel traffipax-szal a héten, amint egy Mercedes típusú személygépkocsi a megengedett 90 helyett 180-cal száguldott Hódmezővásárhely közelében a 47-es számú főúton.
A jármű üzembentartója 130 ezer forint közigazgatási bírságra számíthat - tájékoztatta portálunkat dr. Szenti Szabolcs, a Csongrád Megyei Rendőr-főkapitányság sajtósa.
Megosztom!
|
2011-01-28 09:49:32
Martonosi János
Új járműipari intézet épül a Kecskeméti Főiskolán
Az autóipari képzés egyik meghatározó centrumává válhat a Kecskeméti Főiskola annak a mintegy másfél milliárd forintos fejlesztésnek a révén, amelyre a Társadalmi Infrastruktúra Operatív Programból nyert támogatást az intézmény.
A legkorszerűbb műhelyekkel és laborokkal felszerelt, minden igényt kielégítő közel 2000 négyzetméteres új intézet nemcsak az oktatás, hanem a járműipari kutatás- fejlesztés bázisa is lesz.
A Mercedes Kecskemétre települése a város felsőoktatási intézménye, a Kecskeméti Főiskola számára is kihívást jelent.
A Dél-alföldi Régió legnagyobb főiskolája már a gyárépítés hírének bejelentése után megkezdte a járműipari képzések feltételeinek kialakítását, ami most jelentős állomásához érkezett az 1 milliárd 344 millió forintos támogatás elnyerésével.
Az önrésszel együtt összesen 1 milliárd 415 millió forintból a Gépipari és Automatizálási Műszaki Főiskolai Karon megvalósuló új járműipari intézet a legmagasabb színvonalon biztosítja az autóiparhoz kapcsolódó képzések és kutatások infrastrukturális hátterét.
Az alagsorral együtt háromszintes épületben többek között helyet kapnak olyan, a modern járműtechnikai oktatásban és kutatásban elengedhetetlen eszközök, mint a dinamikus motorfékpad, a teljes jármű hajtására és fékezésére alkalmas próbapad, valamint gépkocsi alrendszerek vizsgáló és mérő berendezései.
Az intézetben kialakítanak a mechatronikai komponensek vizsgálatára alkalmas környezetállósági laboratóriumot, járműelektronikai laboratóriumot és a régióban egyedülállóan egy teljes járműfényező laboratóriumot is.
Ezeket az eszközöket a főiskola és a Mercedes Benz által aláírt együttműködési megállapodás értelmében a Mercedes is igénybe veheti oktatási célokra.
A járműmérnöki alapszak akkreditálása folyamatban van, a tervek szerint 2012 őszén beindulhat a képzés a Kecskeméti Főiskolán, s akkora elkészül az új járműipari intézet is.
Az infrastruktúra fejlesztésével párhuzamosan szintén uniós támogatással folyik a szak tananyagának frissítése, átdolgozása is, így a leendő járműmérnökök valóban a legkorszerűbb feltételek mellett folytathatják majd tanulmányaikat a Kecskeméti Főiskolán.
Forrás: Kecskeméti Főiskola
2011-01-28 09:52:06
Martonosi János
Intézményi összevonásokat tervez a megye
Jelentősen átalakulhat a Csongrád Megyei Önkormányzat Hivatalának szerkezete, amennyiben a képviselők a január 28-i rendkívüli ülésen támogatják a szervezeti és működési szabályzat átalakítását célzó napirendi pontot.
Lényeges továbbá, hogy a megyei fenntartású kulturális, szociális és oktatási intézményeinek más intézményi struktúrában való működtetését tervezik összevonásokkal.
A megyei önkormányzat szociális intézményeit egy igazgató alá akarják rendelni, akárcsak a középiskolákat derül ki a napirendi pontból, mely azt is tartalmazza, hogy bizonyos kiszolgáló feladatokat kiszerveznének.
Az anyagban olvasható az is, hogy az intézményi integráció elsősorban azok gazdálkodási jogkörét érinti, és csak két esetben módosul intézmény szakmai önállósága.
A Csongrád Megyei Önkormányzat Hivatalának osztályszerkezetét pedig úgy alakítanák át, hogy a jelenlegi hét osztályból négy jönne létre.
Vitákra ezúttal is lehet számítani, illetve a Jobbik Csongrád megyei frakciója bejelentést is tervez a közgyűlés alatt, ahogy meghívójukban írták` a tervezett elbocsájtások miatt`.
Forrás: szegedma
2011-01-28 09:56:00
Martonosi János
Klasszikus és kortárs szegediek a REÖK-ben
Holnaptól tekinthetik meg a Reök látogatói a város képzőművészetének 100 évét bemutató, Közös értékeink című kiállítást.
Az anyag nagy része családok magángyűjteményéből állt össze.
Az ingyenes tárlat szabadtéri kísérőkiállítása, a Szubjektív Szeged kortárs szegedi alkotók plakátjait mutatja be.
A tárlat több mint 100 művet mutat be összesen 19 alkotótól, a képek 22 felajánlótól érkeztek.
A családok magángyűjteményéből` lappangó`, eddig ismeretlen vagy csak nagyon ritkán látott alkotások kerültek elő, többek között az alábbi képzőművészek képei: Vinkler László, Nyilasy Sándor, Kukovetz Nana, Dinnyés Ferenc, Heller Ödön, Erdélyi Mihály, Buday György, Vass Vera, Fischer Ernő, Tápai Lajos.
Kivételes anyag gyűlt össze, olyan ritkaságnak számító válogatásban, melyet sehol máshol nem tekinthetnek meg az érdeklődők.
A Reök legfőbb célja az volt, hogy a kiállítás bemutassa azokat a helyi alkotókat, akik bár nem feltétlenül országosan ismertek, mégis sokat adtak a magyar képzőművészetnek és iránymutatóak annak szegedi fejlődésében.
A szervezők hiánypótló művészettörténeti szemlét kívántak a nagyközönség elé tárni: a különálló értékekből folyamatosságában ismerhetik meg a szegedi képzőművészet közel száz éves történetét, a 19. század végétől az 1980-as évekig.
A Közös értékeink kísérőtárlata a Szubjektív Szeged street art plakátkiállítás kortárs szegedi művészek alkotásaival.
Izgalmas művek érkeztek a felhívásra, hogy a kreatív tervezők fogalmazzák meg ebben a formában, mit gondolnak Szegedről.
Legtöbben a város egy-egy részletét, szimbolikus épületeket, építményeket tartottak érdemesnek arra, hogy segítségükkel megörökítsék a város iránti érzelmeiket egy szellemes képen.
A street art tárlat különlegessége egyrészt az, hogy szabadtéren, a Kölcsey utcában kapott helyet, másrészt érdekesség az is, hogy meglepő kontrasztot ad a REÖK-ben látható, nagyrészt a múlt században született festményekkel.
A két kiállítás március 15-ig tart és ingyenes.
Ráadásul, aki a helyszínen, vagyis a Reök jegyirodáján igényel Szeged Kártyát, annak jóváírnak tíz pontot a tárlat megtekintéséért, amit a Szegedi Szabadtéri Játékok előadásaira szóló kedvezményre lehet beváltani.
Forrás: szegedma
2011-01-28 09:58:04
Martonosi János
Két afgán család akadt horogra
2011-01-28 10:11:47
Martonosi János
Negyedével drágulhat a hús
2011-01-28 10:14:03
Martonosi János
Tovább nőtt a börtönök zsúfoltsága
Tovább nőtt a fogva tartottak száma és ezzel a börtönök telítettsége is mondta a büntetés-végrehajtás országos parancsnoka.
A legrosszabb a helyzet Kelet- Magyarországon, ahol előfordul, hogy a férőhelyekhez képest több mint kétszer annyian vannak az előzetes házakban.
Átlagosan 30 százalékkal haladja meg a fogva tartottak száma a férőhelyekét a büntetés-végrehajtási intézetekben mondta Kökényesi Antal az MR1-Kossuth Rádió reggeli műsorban.
Ahogy a közbiztonsági helyzet is Kelet-Magyarországon a legrosszabb, úgy ott még az átlagosnál is nagyobb a zsúfoltság.
Szabolcs-Szatmár- Bereg, illetve Hajdú-Bihar megyében olykor kétszer annyian vannak az előzetes házakban, mint ahány férőhely rendelkezésre áll, miközben a Dunántúlon jobb a helyzet.
Éppen ezért indították el az úgynevezett` telítettségkiegyenlítési programot`, ennek keretében minden héten legalább száz embert szállítanak át keletről nyugatra.
2008-ig még csökkent az előzetesben lévők és a jogerősen fogva tartottak száma, két évvel ezelőtt azonban megfordult a tendencia.
Ennek Kökényesi Antal szerint a legfőbb oka az, hogy több büntetőeljárás indul, és ezzel összefüggésben több a szankció, hiszen például már elzárhatják a tulajdon elleni szabálysértések elkövetőit.
Amíg 2008. év végén 14.743 fő volt a fogva tartottak száma, 2009-ben már 15.432, 2010. végén pedig 16 328, vagyis egy év alatt több mint kilencszázzal nőtt a létszám.
A kérdésre, hogy hogyan lehetne csökkenteni a börtönök telítettségét, a parancsnok a nemzetközi példákra utalva elmondta: sok országban a szabadságvesztés a` végső megoldás`, hiszen létezik például az elektronikus felügyelet.
Másfelől Magyarországon pillanatnyilag nyolc hónap az előzetes letartóztatás átlagos időtartama a jogerős ítélet megszületéséig, és ezt az időszakot is lehetne csökkenteni tette hozzá.
Forrás: MR
2011-01-28 10:41:06
Martonosi János
Tavaly éves átlagban 11,2 százalék volt a munkanélküliségi ráta Magyarországon, 1,2 százalékponttal magasabb a 2009-es értéknél, míg az állástalanok száma átlagosan 475.000 volt, 12,8 százalékkal haladta meg a megelőző évit - közölte a Központi Statisztikai Hivatal (KSH) pénteken.
2011-01-28 10:49:26
Olasz Monika
Új helyen a körzeti megbízottak
Székkutas község területén jelenleg két körzeti megbízott teljesít szolgálatot, Henes Zoltán rendőr zászlós és Gyarmati László rendőr őrmester.
Szél István polgármester javaslatára a körzeti megbízottak a Művelődési Ház épületéből a Polgármesteri Hivatalba költöztek, ezáltal könnyebbé válik a lakossággal való kapcsolattartás is.
A költözéssel egyrészt javul a körzeti megbízottak munkakörülménye, másrészt a lakossággal való kapcsolattartás, hiszen a helyi lakosok egyébként is bemennek a hivatalba az ügyeik elintézése végett, így adott esetben a körzeti megbízottat is felkereshetik a problémájukkal mondta dr. Szenti Szabolcs, a Csongrád Megyei Rendőr-főkapitányság szóvivője.
A január 25-i áthelyezés nem terhelte a rendőrség költségvetését, mert a felmerülő és a működéshez szükséges költségeket Székkutas Község Önkormányzata magára vállalta, amiért dr. Szenti Szabolcs a Csongrád Megyei Rendőr-főkapitányság nevében köszönetét fejezte ki.
Az önkormányzat a körzeti megbízottakat éves szinten 250-300 ezer forinttal támogatja, magára vállalta a telefon és az internet költségeit, valamint a közüzemi díjak fizetését is.
A képviselő-testület felhatalmazása alapján tárgyalásokat folytatnak a Csongrád Megyei Rendőr-főkapitánysággal azért, hogy további támogatásokat tudjanak nyújtani a körzeti megbízottaknak a munkájuk segítése végett tudtuk meg Szél Istvántól.
` A legfontosabb a település biztonsága, és ezért bármit megteszünk` hangsúlyozta a polgármester.
Olasz Mónika Megosztom!
|
2011-01-28 10:50:46
Martonosi János
Véget érhet a benzinár száguldása
Az amerikai határidős olajárak pénteken kéthavi mélypontra csökkentek a gyenge gazdasági adatok és a hírek hatására, amelyek szerint az OPEC a termelés növelésére készül az árak mérséklésére.
Az amerikai nyersolaj ára márciusi szállításra barrelenként 9 centtel, 85,55 dollárra csökkent pénteken reggel, és a csökkenés várhatólag az egymást követő második héten is folytatódik.
Jobb a helyzet az ICE Brent minőségű olaj esetében, amelynek barrelenkénti ára 50 centtel, 97,89 dollárra emelkedett.
Az elemzők egyrészt az OPEC közléseire, másrészt a gyenge amerikai makroadatoknak tudják be az árcsökkenést.
Az Egyesült Államokban növekedett a munkanélküli segélyért folyamodók száma, az OPEC vezetője pedig jelezte, a szervezet valószínűleg a termelés növelésére kényszerül, mert a magas olajárak a globális gazdaságot veszélyeztetik.
Farouk al-Zanki, a Kuwait Petroleum Corp. vezetője azt mondta a Reutersnek a davosi Világgazdasági Fórumon, aggasztja, hogy a jelenlegi magas olajárak hozzájárulhatnak egy újabb globális hanyatlás beindulásához, ahogy ez 2008-ban történt.
Kuvait az OPEC tagjai között az ötödik legnagyobb olajtermelő.
Ez a JPMorgan elemzője szerint alig burkolt felhívás az OPEC rendkívüli ülésének összehívására.
Lawrence Eagles szerint borítékolható a kitermelés növelése, annak ellenére, hogy a szervezet hivatalosan mindvégig kitartott amellett, hogy nincs szükség a kvóta emelésére és megfelel a 100 dollár körüli olajár.
Forrás: vg.hu
2011-01-28 11:00:00
Martonosi János
A város fejlesztésének egyik stratégiai ágazata az oktatás.
Az oktatásba történő befektetés a legjobb hatásfokkal megtérülő befektetés, ezért tovább kell folytatni a nevelés-, oktatás tárgyi feltételeinek javítását és a szakmai, tartalmi fejlesztéseket.
A kisgyermekes édesanyák munkavállalása érdekében bővíteni kell a bölcsődei férőhelyek számát ezt határozta el a képviselő-testület legutóbbi ciklusprogramjában.
Az Európai Unió pedig támogatja a törekvéseket.
A Búza utcai új bölcsőde épületénél éppen a kivitelezési munkák folynak, melyeket tavaly ősszel a Bodrogi Bau Kft. egyedüli indulóként nyert el nettó 171 987 443 Ft összegben.
Ez a cég készítette el iskolánk új, 700 milliós épületét is.
A cég tavaly október 26-án hozzákezdett az építkezéshez.
Előreláthatólag ez év szeptemberétől használhatják az új bölcsődét a gyerekek.
Jelenleg az alapok és talpgerendák elkészültek, a körítő falak falazása és kiszolgáló épületszárnyak födémje, valamint a tartó pillérek betonozása, gépészeti alapvezetékek elhelyezése készül.
A város polgármestere a helyszínen tartott sajtótájékoztatón elmondta, több szempontból is örömteli a bölcsőde felújítása.
Egyrészt, mert az ipari parkba, munkába tartó szülőknek útba esik az újvárosi épület, másrészt, mert a két templom mellett ez a Makovecz Imre tervei alapján épülő intézmény fogadja majd az autópályán Makóra érkezőket, és mert a Hild-díjas Makó városképébe is szervesen illeszkedik a bölcsőde épülete.
A bejáráson elhangzott, Makó Város Önkormányzata 2008. június 23-án első körös pályázatot nyújtott be.
A pozitív elbírálást követően került sor a második körös pályázati anyag elkészítésére, melyet 2009 szeptember végén nyújtottunk be.
A pozitív döntés után a támogatási szerződést 2010. február 16-án írta alá a polgármester.
Az új, Búza utcai telephely közel 1000 négyzetméter alapterületű, négy gyerekcsoport számára ideális, azaz 40 férőhelyes lesz.
A meglévő épület bontási munkálatainak közbeszerzése megtörtént tavaly, a győztes vállalkozó, a makói székhelyű Szofi 3 Bt. végezte a munkálatokat.
Vállalkozó ajánlatában 50 napban határozta meg a vállalási határidőt, a vállalási ár 2.964.730 ,- Ft+ Áfa volt.
Makón jelenleg két bölcsődét működtet az Egyesített Népjóléti Intézményen keresztül az önkormányzat.
A két épület összesen 78 férőhellyel rendelkezik ez csak szűken elegendő, a férőhelyek 100 százalékosan ki vannak használva.
Az elmúlt években egyre emelkedik az igény a 03 éves gyerekek napközbeni felügyeletére.
Az Újvárosi telephely szerencsére rendelkezik egy olyan telekkel, amelyen olyan épület állt, amely nem alkalmas bölcsődének.
A szociális foglalkoztatóban dolgozókat az önkormányzattal folytatott tárgyalásai során megállapodásra jutva a Návay téri épületbe (a volt VGV- telephelyre) költöztette a SZEFO Zrt.
Rózsa Istvánné, az ENI vezetője hozzátette, sokat jelent a város bölcsődei ellátásában ez az új épület, amely révén a város még inkább segíteni tudja a nők visszatérését a munka világába.
Emellett az intézmény a vezető mellett nyolc gondozónak és három kisegítőnek ad majd munkát.
A pályázat nyomán Búza utcai telken létesül egy új, modern, Makovecz Imre által megálmodott épület.
A megépítendő bölcsőde továbbfejleszthető egy következő pályázati szakaszban, újabb 40 férőhellyel.
Ez a bölcsődeépület egy multifunkciós előadóterem révén térségi szakmai központtá is válhat.
Az új bölcsőde akadálymentes lesz, és energiatakarékos építészeti megoldásokat tartalmaz.
Megvalósul a szelektív hulladékgyűjtés is a környezetében, illetve esztétikus kerékpártároló készül majd.
Jelenleg a kivitelezés körülbelül 40 százaléka van készen.
A 288 millió forintos beruházáshoz az Irányító Hatóság összesen 200 millió forint támogatást nyújt.
A tíz százalékos önerő mellé a város 50 millió forintnyi saját erőt biztosít a minőség érdekében.
A projektköltségekben az építkezésen túl az új eszközök beszerzése is benne van.
Mészáros Antal, a Bodrogi Bau Kft. művezetője a helyszínen elmondta, mindig kihívás, de mint minden ház, ugyanúgy felépíthető a Makovecz-féle tervek szerint épülő bölcsőde.
Az alapozás után a falakat emelték fel, jelenleg, tekintettel a hidegre, a zsaluzást végzik, hiszen betonozni ebben az időben nem célszerű.
Az építésvezető hangsúlyozta, határidő-módosítást nem jelenthet az, hogy éppen kedvezőtlen az időjárás, szeptemberre minden készen lesz.
Forrás: mako.hu
2011-01-28 11:31:56
Martonosi János
Magánnyugdíj: hétvégén nem tartanak nyitva a nyugdíjfolyósítók
2011-01-28 11:44:33
Martonosi János
A Hódmezővásárhelyi Futball Club két játékosa, az 1996-os születésű Gábor Viktor és az 1994-es Sós Bence január 17-21. között próbajátékon szerepelt a regnáló holland bajnok, az FC Twente utánpótlás akadémiáján.
A 193 cm magas kapus, Gábor Viktor teljes mértékben meggyőzte a hollandok szakembereit tehetségéről és tudásáról, így amint azt a körülmények lehetővé teszik, haladéktalanul számítanak a szolgálataira.
A középpályásként és szélső hátvédként is bevethető, 175 cm-es Sós Bence 16 éves kora ellenére az U19-es csapattal edzett.
Az FC Twente vezetősége hamar felismerte a játékos technikai képzettségét és a kombinatív játékhoz való kimagasló érzékét, viszont a fizikai felépítésének hiányosságait is.
Bence fél évet kapott, hogy fizikálisan megerősödjön, így nyáron újabb öt nap áll majd rendelkezésére, hogy végérvényesen meggyőzze a holland klub képviselőit.
Örülök, hogy sikeres próbajátékon tudtam részt venni egy ilyen profi egyesületnél.
Nagyon tetszettek a körülmények, remélem, fejlődésem érdekében a legjobb helyre kerülök majd - nyilatkozta Gábor Viktor.
Mivel még nem töltöttem be a 16. életévemet, hivatalosan egyelőre nem lehetek a Twente labdarúgója.
Különböző tornákra és felkészülési időszakokra tudok csak kiutazni, amit szüleim is támogatnak és szerencsére ez az elfoglaltság az iskolával is összeegyeztethető.
Nagy várakozás van bennem az elkövetkező időszak iránt.
Hihetetlen volt az a profizmus, ami körüllengte az egyesületet.
Boldog vagyok, hogy ezt testközelből is megtapasztalhattam - mondta Sós Bence.
A próbajátékon nyújtott teljesítményemmel elégedett vagyok, hiszen idősebbek között szerepeltem és úgy érzem, nem okoztam csalódást.
Fizikálisan fejlődnöm kell, ennek érdekében mindent meg is fogok tenni, hiszen nagy lehetőséget kaptam azzal, hogy a nyáron ismét megmutathatom magam a hollandoknak.
A két játékost Horváth Zoltán, a HFC elnöke és Apró Attila utánpótlás szakmai vezető kísérte el.
Apró Attila elmondta: több hónapos előkészítő munka előzte meg a két játékosunk hollandiai próbajátékát.
Miután bekerültek a gyerekek a Twente scout-hálózatának adatbázisába, megfigyelői jelentések készültek, majd az ún. raport kiküldése után megkaptuk az időpontot.
A helyszínen segítettük a gyerekeket, természetesen nem a pálya mellett üvöltözve, hanem esténként szakmai és mentalitásformáló tanácsokkal egészítettük ki az itthoni felkészítést, felgyorsítva ezzel az illeszkedési időszakot.
Viszonylag jól sikerült, az akadémia igazgatójának értékelése is ezt bizonyítja.
Minden jel arra mutat, hogy a régi vezetéssel megkezdve, az újjal pedig folytatva, sikerül rövid időn belül egy olyan vágányra helyezni a vásárhelyi futball, amelyről a jövőben sem kellene letérni.
Szépen lassan lefedésre kerül a teljes vonzáskörzetünk, kiterjesztésre kerül képzési modellünk valamennyi korosztályunkra, valamint a tehetség-menedzselés is új irányt vesz.
Konkrétan a szóban forgó két játékos esetében igen fontos szerepet játszott a kapusedző Kovács Krisztián, az U15 edzője Dezső Ferenc, a felnőtt csapat és a sportosztályos képzés felelőse Kandó Róbert, a korosztályos edzők, akik foglalkoztak a két tehetséggel a múltban, valamint az Eötvös érintett tanári csapata és a szülők is.
Horváth Zoltán elnök elmondta a külföldi visszajelzés a HFC-nél eddig folytatott munka minőségét mutatja, hogy sikeresen tudtuk képviseltetni magunkat egy európai viszonylatban kimagasló utánpótlás-neveléssel rendelkező ország egyik vezető klubjának akadémiai próbajátékán.
Büszke vagyok arra a teljesítményre, amit Viktor és Bence az elmúlt héten mutatott.
Nagyon fontos volt ez az egyesületünk szemszögéből is, hiszen meg tudtuk mutatni, mekkora érték rejlik a vásárhelyi labdarúgásban.
Szeretnénk a megkezdett munkát tovább folytatni és megközelíteni az élcsapatokat mind az utánpótlás-nevelés színvonalának, mind pedig az egyesületi működési feltételek vonatkozásában.
Ezúton is szeretném megköszönni azok segítségét, akik hozzájárultak a próbajáték lehetőségéhez, az edzőknek, vezetőknek.
Gábor Zoltánnak külön köszönet jár.
Forrás: HFC
2011-01-28 11:46:32
Martonosi János
A neheze 2012 után jön
Összesen 600-660 milliárdos megtakarítás várható a következő években, az idén viszont alig néhány tízmilliárdos.
Utolsó napos határidővel tarthatja magát a kormány Orbán Viktor ígéretéhez: február 28-i ülésükön fogadhatják el a gazdasági reformcsomag végleges változatát.
Ezt Matolcsy György jelentette be sajtótájékoztatóján, ahol elmondta azt is, hogy erre az évre néhány tízmilliárd forintos megszorítás várható igaz, a legfontosabb a 2013-as hiánycél, s az még nincs kőbe vésve, milyen ütemben kellene ezt elérni.
A nemzetgazdasági miniszter megerősítette Nátrán Roland helyettes államtitkár korábbi szavait: két év múlva legalább 600-660 milliárddal kell csökkenteni a kiadási oldalt, jövőre pedig ennek a spórolásnak körülbelül a felét kell elérni.
A gazdaság kockázatát jelző CDS-felár a két héttel korábbi 396-ról 358 bázispontra csökkent.
Szépítheti a számokat, ha Brüsszel lehetővé teszi a magán-nyugdíjpénztári pénzek beszámítását a hiányba.
Matolcsy nem mondta ugyan, hogy biztosra vehető ennek a kormányzati célnak a megvalósulása, de sejteni engedte, van esély rá.
Mindeközben eddig körülbelül 58 ezren döntöttek úgy, hogy a magánnyugdíjpénztárban maradásról nyilatkoznak.
Sokan hagyták a nyilatkozattételt az utolsó napokra, emiatt komolyabb tömegek álltak sorban, de valójában negyedóránál nem volt hosszabb a várakozási idő a legzsúfoltabb helyeken sem.
Forrás: VG
2011-01-28 11:50:31
Martonosi János
A szaktárca vizsgálja Lázár János módosító indítványát a megújuló energiáról
Vizsgálja a Nemzeti Fejlesztési Minisztérium azt a Lázár János fideszes képviselő által múlt pénteken benyújtott módosító javaslatot, ami az eredeti javaslathoz képest tovább mérsékelné a hővel kapcsolt és a megújuló áramtermelés támogatását - közölte a tárca pénteken. közlemény szerint a Nemzeti Fejlesztési Minisztérium a vonatkozó szakmai álláspontját hamarosan nyilvánosságra hozza.
Az egyes energetikai témájú törvények módosításához benyújtott javaslat a 2010. december 1-jén hatályos, már 15 százalékkal csökkentett ártámogatáshoz képest 25 százalékkal mérsékelné a támogatás mértékét 2011. január elsejétől.
A csökkentés aránya 35 százalékra emelkedne 2012. január elsejétől.
Forrás: MTI
2011-01-28 11:56:29
Martonosi János
Autós orosz rulett a 44-esen
2011-01-28 12:00:00
Kodácz Csengele
Kabátos virsli
2011-01-28 12:38:34
Kokovai Péter
A súlyponti kórház kifejezést el lehet felejteni?
A súlyponti kórház kifejezést el lehet felejteni, a tárca a szakmákkal közösen újradefiniálja a városi és a megyei kórházak szerepét - mondta az egészségügyért felelős államtitkár pénteken Salgótarjánban.
Szócska Miklós az egészségügy átalakítását célzó Semmelweis-terv keretében folytatott országjáró körút salgótarjáni állomásán kijelentette: az elmúlt évek egészségpolitikájának egyik nagy hibája volt, hogy elnevezett intézményeket, de nem határozta meg a feladataikat, ilyen a súlyponti vagy a póluskórház.
Az államtitkár elmondta: most definiálják a városi, a megyei kórház, a nagytérségi központ szerepét, ami szakmai munkamegosztást jelent, és ezt a szakmákkal közösen alakítják ki.
Figyelembe veszik a sajátosságokat, a megyén belüli megszokott munkamegosztást, a természetes betegutakat, de igyekeznek ösztönözni a hatékony betegutat, és egyértelműen definiálják, hogy mire hol van szükség - tette hozzá.
Az egészségügyért felelős államtitkár az MTI kérdésére a betegszállítás problémáival kapcsolatban elmondta: ha van egyértelműen fejlődő ágazata az egészségügynek - ahol a költségvetési források is rendelkezésre állnak -, az a mentőszolgálat.
A betegszállítás irányítási rendszerét a mentőszolgálatra telepítik, és az irányításhoz szükséges eszközök beszerzését is megkezdték a múlt évi pénzmaradványból; egységesebb, szükségletalapú irányítása lesz a betegszállításnak, a rendszer felállítása nagyjából fél évet vesz igénybe - mondta az államtitkár.
Hozzátette: ez alapvető probléma, mindenki szenved tőle, az első lépés az integrált irányítás helyreállítása.
Forrás: MTI
2011-01-28 12:40:15
Martonosi János
Adóhivatali dolgozókat ítélt el jogerősen a szegedi táblabíróság
Jogerősen három és öt év közötti börtönbüntetéssel sújtott a Szegedi Ítélőtábla pénteken három egykori adóhivatali dolgozót, akik adótitoknak minősülő adatokat adtak ki pénzért vállalkozóknak.
Az ügy első- és másodrendű vádlottja 2002-2003-ban ismerkedett össze az APEH Bács-Kiskun Megyei Igazgatóságán, ahol köztisztviselőként, illetve karbantartóként dolgoztak.
A nő és a férfi között szorosabb kapcsolat szövődött.
A nagy ismeretségi körrel rendelkező másodrendű vádlottról köztudomású volt, hogy APEH- alkalmazott, de azt nem tudták, milyen munkakört lát el.
Ezért több alkalommal fordultak hozzá olyan ügyekben, amikor adózással kapcsolatos információkra volt szükségük, netán segítséget kértek bizonyos ügyek elintézéséhez.
Mivel a férfi karbantartóként nem tudott adózással kapcsolatos kérdésekben eljárni, az " ügyintézésbe` bevonta barátnőjét és a revizorként dolgozó harmadrendű vádlottat.
Többször előfordult, hogy a nő adótitkokat például vizsgálatok menetével kapcsolatos adatokat árult el barátjának, tudva, hogy a férfi az információ továbbadásáért pénzt kér.
Volt, amikor a másodrendű vádlott " rá akart ijeszteni` különböző cégek vezetőire, akik tudva, hogy ő az APEH-nál dolgozik tőle kérnek majd segítséget az ügy elintézéséhez.
Máskor a férfi és az ötödrendű vádlott megállapodott abban, hogy valótlan tartamú, adóvizsgálattal kapcsolatos levelet juttatnak el egy betéti társaság képviselőjéhez, majd a vádlott felajánlja, hogy pénz ellenében elintézi: a cég abban az évben már ne kapjon adóvizsgálatot.
Megtörtént, hogy a másodrendű vádlott egy vállalkozó és a cégnél vizsgálatot végző revizor között teremtett kapcsolatot.
Az adóellenőrzés lezárásakor a férfi információkat továbbított a harmadrendű vádlottól a cégvezetőhöz, majd azt is közölte a revizorral, hogy a vállalkozó mekkora összeget szán a feltárt hiányosságok " elsimítására`.
Az elsőrendű vádlott közszolgálati jogviszonya és a másodrendű vádlott munkaviszonya 2007 februárjában közös megegyezéssel megszűnt az adóhivatalnál, a harmadrendű vádlottat pedig 2007 szeptemberében felfüggesztették állásából.
A táblabíróság folytatólagosan, hivatalos személy által, kötelességszegéssel, üzletszerűen elkövetett vesztegetés bűntettében és más bűncselekményekben mondta ki bűnösnek a vádlottakat.
Az ítélőtábla az elsőrendű vádlottat a három év börtönbüntetés mellett öt évre eltiltotta az adóhatósági adminisztrátori, adóügyi előkészítői és adatszerző foglalkozástól.
A másodrendű vádlottat négy és fél év börtönbüntetéssel sújtotta, a harmadrendű vádlottra pedig öt év börtönt szabott ki, s végleges hatállyal eltiltotta az adóellenőri foglalkozástól.
Az ötödrendű vádlott két és fél év börtönt kapott, a cégvezetőket pedig felfüggesztett szabadságvesztéssel, illetve pénzbüntetéssel sújtotta a táblabíróság.
Forrás: MTI
2011-01-28 12:47:10
Martonosi János
Ismét kortárssegítőket képeznek
A Hód-Mezői Tinivilág Alapítvány 2011 január 26-tól március 9-ig ismételten elindította a kortárssegítő képzést káros szenvedélyek témakörben Hódmezővásárhelyen.
Hét alkalommal lesznek interaktív foglalkozások szerdai napokon a HISZK Eötvös József Székhelyintézmény egyik tantermében tudtuk meg dr. Szilágyi Máriától, az alapítvány elnökétől.
Január 26-án önismeret témakörben volt foglalkozás Ősziné Kiss Katalin és Kádár Ágnes védőnő vezetésével.
A képzésen a dohányzás, alkoholfogyasztás, drogfogyasztás veszélyei és az alternatív lehetőségek mellett szó lesz a bűnmegelőzésről, az iskolai agresszió kezeléséről és a hatékony stresszoldásról, relaxációról.
A további foglalkozásokat Dr Szilágyi Mária ifjúsági orvos, természetgyógyász, Antal Magdolna egészségfejlesztő, Mizsák Ildikó, Patócs Judit, Rubiné Gregus Anikó, Oláhné Kincses Ildikó, Nagyné Lekrinszki Dóra védőnők, Hrutka Ildikó egészségtantanár, jógaoktató és Hatvaniné Böröcz Katalin fejlesztő pedagógus tartja.
Eddig 120 tanuló képzése történt meg az elmúlt három évben.
A képzés anyagi fedezetét a Nemzeti Erőforrás Minisztérium iskolai egészségfejlesztési pályázata biztosítja.
A résztvevők 7-8. ill. 9-10. osztályos tanulók, a Klauzál Gábor, a Szőnyi Benjamin, az Aranyossy Ágoston Általános Iskola és a Németh László Gimnázium és Átalános Iskola, valamint a HISZK Eötvös József Székhelyintézmény, a Corvin Mátyás Tagintézmény, és a Bethlen Gábor Református Gimnázium tanulói.
Mellékelten küldünk képeket az első foglalkozásról.
2011-01-28 13:34:27
Martonosi János
Megújul a balástyai könyvtár
A balástyai könyvtárban megkezdték az Integrált Közösségi Szolgáltató Tér kialakítását.
A Földművelésügyi és Vidékfejlesztési Minisztérium Új Magyarország Vidékfejlesztési Program pályázatán a Balástyáért Közalapítvány Integrált Közösségi és Szolgáltató Tér címet nyert, és ezzel együtt a könyvtár többfunkciós szolgáltató központtá alakítására kapott támogatást.
A pályázat költségvetése bruttó 36 303 732 forint.
Jelenleg a pályázat előírásainak megfelelően folyik könyvtár átalakítása.
Az Integrált Közösségi Szolgáltató Tér tervezett átadásának ideje 2011. nyara.
2011-01-28 13:35:59
Martonosi János
Az Európai Unió vezetőiért imádkoznak
A magyar uniós elnökség ideje alatt minden hónap utolsó péntekén az este 6 órai szentmise után a Margit körúti ferences templomban szentségimádást vezetnek a szociális testvérek.
Az első alkalommal, január 28-án Európa vezetőiért imádkoznak.
A szervezők a sorozatot II. János Pál pápa Krisztus európai egyházához 2003-ban intézett felhívása jegyében rendezik:` Minden európai, főként a szegények és szenvedők öröme, reménysége, szomorúsága és félelme legyenek a te örömöd, reményed, szomorúságod és félelmed is.
Minden igazán emberi dolog találjon visszhangra a szívedben.
Minden áldott nap megújult készséggel fogadd a szeretet ajándékát, lépj új utakra, melyek a lélek Európájába vezetnek, hogy valóban közös ház legyen belőle, melyben életöröm uralkodik.
` A következő alkalmak imaszándékai: Európa egyházáért (február 28.), Európa családjaiért és közösségeiért (március 25.), Európa társadalmi életéért (április 29.), Európa peremre szorultjaiért (május.
27.), Európa békéjéért (június 24.).
Forrás: MTI
2011-01-28 13:57:28
Martonosi János
Nem kötelező biztosítani a rendezvényeket
Európában egyetlen rendezvényt sem lehet megtartani felelősségbiztosítás nélkül, ám Magyarországon ezt senki sem ellenőrzi - mondja egy biztosítási szakember.
A West Balkánban történt tragédia miatt vádemelést javasol a rendőrség.
Két hete hétvégén három fiatal veszette életét a nagy tömegben.
Csak a szervezők lelkiismeretén és felkészültségén múlik, hogy kötnek -e felelősségbiztosítást a rendezvényükre - mondta a Krónikának Németh Péter, egy független biztosítási alkusz cég kommunikációs vezetője.
Nincs ugyanis olyan szabályozás, amely előírná, hogy mekkora biztosítással kellene rendelkeznie egy adott létszámú rendezvénynek.
Németh Péter hangsúlyozza: Európában egyetlen rendezvényt sem lehet megtartani megfelelő biztosítás nélkül, de Magyarországon az engedély kiadásához sem kell igazolni a biztosítás meglétét, pedig annak összege általában eltörpül egy-egy buli összköltségvetéséhez képest.
Az alkuszcég és az általuk megkérdezett profi rendezvényszervezők ezért egyértelmű szabályozást szeretnének, amely előírja a biztosítások ellenőrzését is.
Németh Péter azt mondja: a West Balkánban tartott, három lány halálával végződő partira sem kötött senki felelősségbiztosítást, pedig így a kártérítést kérők könnyebben megkaphatnák a pénzüket: Közben a BRFK szóvivője, Horváth Katalin Fanni megerősítette: alig két héttel a West Balkánban történt tragédia után a rendőrség ma lezárja a nyomozást.
A rendőrség nyolc embert gyanúsít, és hétfőn vádemelési javaslattal küldi el az ügy iratait a VI-VII. kerületi ügyészségnek.
Forrás: MR
2011-01-28 14:17:31
Martonosi János
Kulturális véleményező és tanácsadó testület alakult
Gyimesi László Városfejlesztési és Külügyi Tanácsnok kezdeményezésére, tegnap kulturális véleményező és tanácsadó testület alakult.
A város kultúrájáért is felelős tanácsnok a különböző szakterületeket képviselő bizottságot hiánypótló céllal hívta életre tájékoztat közleménye.
` A bizottság azért alakult, hogy árnyaltabbá tegye és segítse a helyes döntések meghozatalát és alakítsa a szegedi közgondolkozást.
A véleményező testületnek nem célja a közgyűlés feladatának átvétele.
Tagjai Szeged közéletében elismertségnek, megbecsülésnek örvendő személyek.
Céljuk a saját szakterületüket érintő kulturális kérdések és problémák megoldása.
Tagjai: Aranyi Sándor festőművész, a SZTE JGYPK Rajz-művészettörténeti Tanszék tanszékvezető docense; Dr. Barna Gábor néprajzkutató, SZTE BTK Néprajzi Tanszék egyetemi docense; Gyüdi Sándor karmester, a Szegedi Nemzeti Színház főigazgatója; Juronics Tamás táncművész-koreográfus, művészeti igazgató; Dr. Kiss-Rigó László a Szeged-Csanádi Egyházmegye megyéspüspöke; Dr. Liszkai Tamás plébános, az amatőr színházi mozgalom képviselője; Nátyi Róbert művészettörténész, a Reök Regionális Összművészeti Központ művészeti főtanácsadója; Novák István főépítész, Szeged díszpolgára; Dr. Péter László irodalomtörténész, Szeged díszpolgára; Dr. Szabó Gábor fizikus, az SZTE rektora.
A Bizottság három havonta ülésezik.
Szeged kulturális életét figyelemmel kíséri, véleményezi a hosszú távú célokat, melyekre javaslatokat is tesz.
Tevékenységüket Szeged minden lakosának érdekében végzik, céljuk nem a rombolás, hanem Szeged kulturális hagyományainak ápolása és a távlati tervek megfogalmazásában a segítség nyújtás` szól a közlemény.
Forrás: szegedma
2011-01-28 15:09:56
Antal Sándor
Újra meccs a Stadionban
2011-01-28 15:42:27
Kokovai Péter
Huszonkét kitelepített visszaköltözhetett otthonába
Huszonkét ember visszaköltözhetett otthonába csütörtökön Bács-Kiskun megyében azok közül, akiket korábban a belvíz miatt kellett ideiglenesen kitelepíteni.
Csongrád megyében viszont három embernek el kellett hagynia a házát.
A kitelepítettek száma így országosan a szerdai 336-ről 317-re csökkent - derült ki az Országos KatasztrófavédelmiFőigazgatóság csütörtökre vonatkozó adatainak pénteken közzétett összesítéséből.
Csütörtökön az ország 12 megyéjében, 198 településen zajlott az ár- és belvíz elleni védekezés.
A munkában több mint 1500 ember vett részt országszerte.
A Vízügyi és Környezetvédelmi Központi Igazgatóság ügyeletének tájékoztatása szerint a belvízzel elöntött területek nagysága jelenleg 333 ezer hektár, ebből 185 ezer hektár vetés-szántó.
Az árvízi helyzet egyelőre javul, árvíz elleni védekezés a folyók fővédvonalain 702 kilométer hosszon volt., ez jelentős csökkenés az előző naphoz képest.
Szerdán ugyanis még 968 kilométernyi szakaszon kellett árvízi védekezést folytatni.
Forrás: Független Hírügynökség
2011-01-28 15:53:11
Kokovai Péter
Nem kell már a magyar dinnye külföldön?
Nyolc évvel ezelőtt Magyarország a világ negyedik legnagyobb dinnyeexportőre volt, ám a külföldi értékesítés azóta a harmadára esett, folyamatosan vesznek el a magyar dinnye külpiacai - mondta a vidékfejlesztési miniszter egy dinnyefórumon pénteken, a Békés megyei Medgyesegyházán.
Fazekas Sándor hozzátette: belföldön a beszállítók kiszorulnak az áruházláncokból, amelyek egyre inkább az import felé fordulnak, így egyre kevesebb a hazai termék és több az import, ami olyan láncreakciókat indíthat be, amit mindenképpen el kell kerülni.
A miniszter az ágazat fontosságáról szólva kiemelte, hogy például a medgyesegyházi térségben 3.500 hektáron folyik dinnyetermesztés innen kerül ki az ország dinnyetermelésének a 60-70 százaléka.
A dél-békési termőterület dinnyéből származó árbevétele eléri a 6 milliárd forintot, ugyanakkor közvetlenül ezer család megélhetését biztosítja.
Ezért a szaktárca nem kívánja magára hagyni termelőket, mert " nem engedhetjük meg magunknak, hogy az ágazat tovább csússzon a lejtőn ".
A dinnyepiaci gondok okairól szólva az elmúlt évek hibás gazdaságpolitikáját, a vidékfejlesztési stratégia hiányát említette, amelyet tetézett a gazdasági válság, az elszegényedés és a szélsőséges időjárás is.
Fazekas Sándor szerint azonban a jégverésnél, a belvíznél is nagyobb gondot okoz a széthúzás, a szolidaritás alacsony szintje, vagy hiánya, s részben ezeknek következtében a fekete gazdaság kártétele.
Aki a feketekereskedőnek adja el a termését, az tönkre teszi a dinnyének a hírnevét és elkótyavetyéli a következő évek, vagy évtizedek lehetőségeit is, " nemcsak a saját, hanem a gazdatársaiéit is " - jelentette ki.
A miniszter ezért kiemelt feladatnak nevezte, hogy a dinnye felvásárlásakor bevezessék a minőségellenőrzést, az osztálya sorolást és a áruvédjegyet.
Mint mondta, így lehet biztosítani mind a hazai, mind a külpiacokon az egyenletes minőséget, ki lehet szűrni a rossz minőségű dinnyék forgalmazóit, s erre építve lehet marketing akciókkal is növelni a dinnye jóhírét.
Simonka György, a Magyar Dinnye Szövetség elnöke, a térség fideszes országgyűlési képviselője ehhez hozzátette: kiemelt cél a magyar dinnyetermesztés területének 10 ezer hektár fölé való növelése, hiszen tavaly már csak alig ötezer hektáron termett dinnye az országban.
Mártonffy Béla, a FruitVeB vezetője pedig az MTI érdeklődésére elmondta, hogy az elmúlt esztendőben 110 ezer tonna volt a teljes magyar termés, miközben a korábbi időszakban éves átlagban 174 ezer tonna termett.
Mint mondta kritikus pontra mérséklődött a termés mennysége, ezért azt javasolja, hogy mindenekelőtt alakítsák ki a minőségi garanciákat annak érdekében, hogy stabilizáljuk, majd bővítsük piacainkat.
Forrás: MTI
2011-01-28 16:18:58
Kokovai Péter
Csalók szedtek pénzt a TV Paprika nevével visszaélve
" Felhívjuk kedves nézőink figyelmét, hogy ismeretlen személyek a TV Paprikára, a csatorna születésnapjára hivatkozva` ajándékcsomagokat` ajánlanak fel pénz ellenében több vidéki településen. " - áll a tévécsatorna közleményében.
A közleményben kijelentik, hogy a TV Paprika nem küld ajándékcsomagokat, nem gyűjt pénzt, ezért kérik, aki ilyen esettel találkozik, ne higgyen a csalóknak, és tegyen bejelentést a rendőrségen.
Forrás: TV Paprika
2011-01-28 16:52:46
Antal Sándor
Elszáll a magyar baromfi?
Márciustól várhatóan több lépcsőben emelkedhet a baromfihús ára Magyarországon.
A termelői ár emelkedése összességében a 20-25 százalékot is elérhet.
Ennek következtében hasonló mértékű fogyasztói áremelkedésre is lehet számítani - mondta Bárány László, a Baromfi Terméktanács elnöke.
Az áremelkedés egyértelműen az előállítási költségek megnövekedésével, főként a takarmányárak drasztikus emelkedésével függ össze.
Bárány László elmondta: a takarmányt az állattartók a múlt évi ár duplájáért tudják csak beszerezni.
A takarmánygyártók ugyanakkor nem tudtak készletezni és ezért, ha nem marad benn az országban a kukorica, akkor akár takarmányhiány is felléphet.
Ezért a BTT arra kéri az agrárkormányzatot, hogy mérje fel újólag a magyar gabonakészleteket, készítsen új gabonamérleget, és tegyen meg mindent azért, hogy az új termésig kitartsanak a takarmánykészletek.
A tavalyi igen mostoha időjárás miatt rendkívül nagy a takarmánygabona iránti kereslet még magas áron is főként Németországban, Lengyelországban, a balti államokban és a Balkánon.
Jelezte ugyanakkor, hogy a dioxinbotrány a csirkehús fogyasztását nem érintette súlyosan, inkább a tojás- és a sertéshús piacon okozott zavarokat.
Németh Antal, a Vágóállat és Hús Szakmaközi Szervezet és Terméktanács (VHT) elnöke az MTI-nek megerősítette, hogy a magyar sertéságazatot a dioxinbotrány rendkívül érzékenyen érintheti.
Németországból ugyanis Magyarországra az élő sertést kilónként 225 forintos áron plusz 10 forint szállítási költségért hozzák be.
A bőrös félsertés kilóját pedig 1 euróért kínálják a német kereskedők, ami 275-280 forintos árat jelent.
A Németországból érkező áru importára lényegesen alatta marad a magyar önköltségnek.
Ezért a VHT elnöke nem tartja valószínűnek, hogy a sertéshús ára emelkedik Magyarországon.
Hozzátette: nem zárható ki viszont, hogy a nagy húsipari cégek most bevásárolnak az olcsó alapanyagból.
Később pedig a magas takarmányárakra és előállítási költségekre hivatkozva megemelik a késztermékek és a tőkehúsok árát.
Forrás: MTI
2011-01-28 17:20:32
Kokovai Péter
Február 7-én, hétfőn tartja hagyományos évértékelő beszédét Orbán Viktor.
A miniszterelnök idén is a Magyar Polgári Együttműködés Egyesület felkérésére tartja meg beszédét - közölte Szijjártó Péter, a kormányfő szóvivője.
2011-01-28 17:40:53
Olasz Monika
Miniszteri biztos felügyeli a közszolgálati egyetem alapítását
2011-01-28 17:47:13
Olasz Monika
Elítélték a fatolvajokat és a barkácsáruházi szarkát
Bíróság elé állította a rendőrség azokat a férfiakat, akik fát loptak szerdán Csorváson, az egyik romos tanyaépület mellől, illetve a békéscsabai barkácsáruházi tolvajt.
A fatolvajokat a helyi körzeti megbízott érte tetten, majd a Békéscsabai Rendőrkapitányság szabálysértési őrizetbe vette őket.
A három férfi kora délután indult el fát lopni egy személyautóval.
Az akácfákat motoros fűrésszel vágták ki, majd a rönköket a kocsiba pakolva próbáltak elmenni a helyszínről.
A körzeti megbízott azonban jelzést kapott arról, hogy a 47-es számú főútról a Csorvás Kondoros közötti útra lekanyarodott egy autó, amiben többen ülnek, és elképzelhető, hogy nem tisztességes szándékkal célba vettek egy elhagyatott tanyát.
A rendőr is elindult a romos épület felé, és szembetalálta magát a társasággal.
Éppen el akartak indulni a kocsijukkal.
Igazoltatásukkor azt mondták, hogy a frissen kivágott akácfákat a kondorosi út mellett szedegették össze, mert azokat valaki otthagyta.
A tanya mellett azonban motoros fűrészt, szerszámokat, illetve kivágott és szállításra előkészített, összerakott rönköket is találtak az egyenruhások.
A fát a tanya tulajdonosa visszakapta, a két mezőgyáni férfit és csorvási társukat pedig a Békéscsabai Rendőrkapitányság szerdán szabálysértési őrizetbe vette és pénteken bíróság elé állította.
A Békéscsabai Városi Bíróság a három férfi közül kettőt akik egyébként már nem először kerültek összeütközésbe a törvénnyel - 2 nap elzárásra ítélt, harmadik társukat pedig figyelmeztetésben részesítette.
A bíróság a fák kivágásához használt motoros fűrészt elkobozta a tolvajoktól.
Forrás: beol.hu
2011-01-28 18:08:18
Antal Sándor
A horvátokkal együtt pályázunk a 2014-es Eb- rendezésre
A Magyar Kézilabda-szövetség tájékoztatása szerint Magyarország és Horvátország közösen megpályázza a 2014. évi női Európa-bajnokság rendezési jogát.
A szövetség hivatalos honlapján olvasható beszámoló szerint a két szövetség képviselői pénteken Bécsben benyújtották az EHF-nek a hivatalos pályázati anyagot.
Az Európai Kézilabda-szövetség (EHF) székházában Rudas Eszter, az MKSZ nemzetközi igazgatója és Silvijo Njiric, a Horvát Kézilabda-szövetség marketingigazgatója nyújtotta be a közös magyar-horvát pályázat anyagát.
A rendezési jog odaítéléséről az EHF Végrehajtó Bizottságának 2011. április 89-i ülésén születik döntés.
Forrás: NSO
2011-01-28 18:08:24
Antal Sándor
Razzia a klubokban
Folytatódik a szórakozóhelyeken a múlt héten megkezdődött szakhatósági ellenőrzéssorozat az ország egész területén; a hétvégén a rendőrség a társhatóságokkal együtt járja sorra az elsősorban fiatalok által tömegesen látogatott rendezvényhelyszíneket.
Ezen a hétvégén is folytatódik a szórakozóhelyek fokozott ellenőrzése.
A rendőrség a társhatóságokkal együtt látogat el a fiatalok által tömegesen látogatott rendezvényhelyszínekre, ahol elsősorban a működési viszonyokat és a biztonságos kiüríthetőséget ellenőrzik, és megvizsgálják, hogy mennyire tudják a szervezők garantálni a szórakozni vágyók nyugalmát és biztonságát.
Szintén ellenőrzik a jogsértéseket és a feketén foglalkoztatást.
A hétvégi ellenőrzés sorozat eredményeit a résztvevők összesítik és a jövő hét elején nyilvánosságra hozzák.
MTI
2011-01-28 18:17:15
promenad.hu
Nyári táborral a csellengők számának csökkentéséért
Közmeghallgatást tartott a hódmezővásárhelyi Cigány Kisebbségi Önkormányzat péntek délután.
A közmeghallgatáson szó volt a jogsegély szolgálat folyamatosságáról, a cigány nyelvoktatásról és egy napközi otthonos nyári táborról is.
Ajtai Éva, az önkormányzat elnöke az eseményre meghívta Csurár Istvánt, az Esélyt a Kibontakozásra Kulturális és Szociális Alapítvány projektmenedzserét is.
A közmeghallgatáson az elnök köszöntötte a megjelenteket, majd az alacsony létszámra való tekintettel elmondta, hogy a későbbiekben inkább külső helyszíneken fogják a fórumokat és a közmeghallgatásokat megtartani.
Az elnök szólt arról is, hogy az október óta eltelt időszakban mindössze 50-60 fő kereste fel őket az irodában.
Az eseményen szó volt róla, hogy az önkormányzat eddig az öröklött dolgok rendbetételével és a hivatalos papírok ügyintézésével volt elfoglalva.
A jövőbeli tervek vonatkozásában elhangzott, hogy Sajtos László jogász segítségével február 1-től folytatják a jogsegély szolgálatot, melyet saját költségvetésből finanszíroz az önkormányzat.
Márciustól pedig el kívánják indítani a cigány nyelvoktatást, mely kapcsán az iskolákkal is együtt fognak működni.
2011-01-28 18:28:09
promenad.hu
Visszaél egy cég a Nemzetgazdasági Minisztérium nevével
2011-01-28 18:45:40
promenad.hu
Magyar találmányokat kapnak ajándékba az EU-s delegáltak
2011-01-28 19:00:50
promenad.hu
Csillag: befejeződött a kecskeméti Mercedes-gyár építése
Felkerült a kecskeméti Mercedes-gyár tetejére a márkát szimbolizáló csillag.
A 6 méter átmérőjű, 55 méter magasra került emblémát a Mercedes-Benz 125. születésnapján, a cég kecskeméti vezetője, Frank Klein és Kecskemét polgármestere, Zombor Gábor állították fel a gyár legmagasabb épületének tetején.
Befejeződött az építkezés a kecskeméti autógyárnál.
Most már többségében belső munkákat végeznek a dolgozók, valamint a gyár területén lévő utak, körforgalmak és ipari vágányok építése van hátra.
A gépsorok beépítésével májusra végeznek és a tervek szerint augusztusban kezdődik a próbagyártás.
Az ez idő alatt legyártott autókat azonban nem helyezik forgalomba, hanem a tervek szerint azokkal később a gyár területén közlekednek majd.
Frank Klein elmondta, már felvették a gyár magját képező dolgozókat és a következő hónapokban töltheti be állását az az 1300 munkás, akik majd a gyártásban vesznek részt.
A vezérigazgató úgy fogalmazott, hogy a térség legvonzóbb munkahelye szeretnének lenni és továbbra is alkalmazkodni akarnak a cég jelmondatához:` A tökéletest vagy semmit!
` A 2400 kilós Mercedes csillagot Németországban gyártották, ott, ahol az autókra szerelt emblémákat is.
A 6 méter átmérőjű csillagot egy szerkezet tartja, amely percenként nem egészen kétszer körbeforgatja.
Fényesre polírozott, lyukacsos nemesfémből készült az embléma, amely nappal krómozott hatást kelt, míg éjszaka a magasfeszültségű neoncsöves megvilágításnak köszönhetően fehéren világít.
Az új kecskeméti gyár a Daimler cégcsoport rastatti gyárával működik együtt, amely a Mercedes-Benz kompaktjármű szegmensének központja.
Magyarországon a Mercedes-Benz a mai A- és B-osztály utódgenerációját képviselő négy modell közül kettőt gyárt majd.
A tervek szerint 2012 elején gördülhetnek le a gyártósorról az első ügyfeleknek szánt autók. forrás: hirtv.hu
2011-01-28 19:17:02
promenad.hu
Meghalt egy kétéves kisgyermek, akinek szervezetében kimutatták az influenzát
Meghalt egy kétéves kisgyermek, akinél influenza B vírus igazolódott - közölte honlapján az Állami Népegészségügyi és Tisztiorvosi Szolgálat (ÁNTSZ) pénteken; ezzel négyre emelkedett az influenza halálos áldozatainak száma az idén Magyarországon.
Az esetről, személyiségi okokra hivatkozva, nem adott bővebb felvilágosítást az ÁNTSZ, amely az influenza megbetegedésekkel összefüggésben korábban három halálesetről számolt be.
Az év első hetében újinfluenza-fertőzés okozta egy 38 éves férfi halálát.
Az Országos Epidemiológiai Központ (OEK) szerdán számolt be az influenza B vírus két halottjáról.
Az OEK szerint egy vagy több krónikus alapbetegségük miatt valamennyien az influenza szempontjából fokozottan veszélyeztetettek voltak.
Hozzátették akkor azt is, hogy az előző héthez képest a gyermekek érintettsége is jelentősen megnőtt, a 10 éven aluliak megbetegedési gyakorisága emelkedett a legerőteljesebben, mintegy kétszeresére.
Paller Judit országos tiszti főorvos csütörtökön, sajtótájékoztatón azt mondta, hogy Magyarországon az A vírus okoz járványokat, a B vírus inkább lokális megbetegedéseket, de utóbbi erősebb lefolyású.
Az OEK legutóbbi jelentése szerint az év harmadik hetében másfélszer több beteget regisztráltak a figyelőszolgálatra kijelölt orvosok, mint az előző héten, emellett a kórházi felvételek száma is több mint kétszeresére emelkedett.
Az influenza miatt országszerte több kórházban is látogatási tilalom van érvényben.
A hét elején a váci Jávorszky Ödön Kórházban, illetve a nyíregyházi Jósa András Oktatókórházban rendeltek el részleges látogatási tilalmat, szerdán a szentesi Dr. Bugyi István Kórházban, csütörtökön a szombathelyi Markusovszky Kórházban lépett életbe látogatási tilalom.
Péntektől a Fejér megyei kórházakban is tilos a látogatás. forrás: MTI
2011-01-28 19:40:31
Szöllősi Sándor
Pótkocsi alatt a motoros
A Csomorkányi utcán közlekedett a városközpont felé egy középkorú hódmezővásárhelyi férfi motorkerékpárral.
Feltehetően a sűrű ködben nem észlelte időben az út szélén parkoló fával megrakott pótkocsit és nekiment.
A motorkerékpár beszorult a pótkocsi alá.
A férfi a baleset következtében súlyos sérüléseket szenvedett.
A motorkerékpár alaposan összetört.
A rendőrségi helyszínelés időtartama alatt félpályás útlezárás volt.
2011-01-28 20:07:07
promenad.hu
Fidesz: az élettársak is jogosultak a családi adókedvezményre
2011-01-28 22:45:39
Molnár Attila
Megint csak hajszálra...
Feri és Krisztián, ha egy ember lenne, csodákra lenne képes vélekedik Juhász István.
A Csólyospálosi Asztalitenisz Szakosztály vezetőjét több, egészen csöpp növendék is elkísérte a kecskeméti diákrangadóra.
Egy olyan fiú verte meg a Ferit, akit előtte itthon 3-0-ra vert mondta el Juhász István.
Egy Istenadta tehetsége van, de valahogy nincs meg az a versenyszellem benne, amivel igazán jó tudna lenni értékelte Rákóczi Ferencet a szakosztályvezető.
A csólyospálosi asztaliteniszezők eredményeiről beszámolván Juhász István a Rádió 7 kisteleki Napraforgó műsorában kifejtette: már az is komoly eredmény, hogy amikor nagytérségi diákolimpiát rendeztek Csólyospáloson, a hat lehetséges továbbjutó közé öt csólyosi került be.
Ezért közben úgy döntöttek később, hogy nyolc versenyző mehet tovább.
A megyei Diákolimpiára így jutottak el, de a kecskeméti megmérettetésen majdnem ugyanaz történt, mint korábban is, hogy egy hajszállal csúszott le a legeredményesebb versenyző az országos versenyről: a kiskunfélegyházi Sendula Gergő Rákóczi Ferencet 3-0-ra verte.
Mintha a Feri leblokkolt volna, valahogy semmi nem jött össze neki kommentálta a történteket az edző.
Annyiból viszont szerencsés volt ez a kecskeméti rangadó, hogy mivel 10-12 kislány is volt több megyéből a csapatokkal, így nekik egy külön kis versenyt rendeztek.
Erről a versenyről pedig a 9 éves Kovács Dézi, és a 7 éves Csányi Csenge is éremmel tért haza.
Dézi szinte csak egy hónapja kezdett el pingpongozni, Csenge viszont már egy éve csatlakozott a csapathoz nővére, Zita ösztönzésére.
Juhász Julianna, István lánya pedig már az ifi korcsoportban jeleskedik, hiszen 17 éves.
Március 20-ára rendeznek egy bajnokságot a faluban a legkisebbeknek, területi megkötés nélkül.
Erre már több helyről, köztük Temerinből is jelentkeztek.
Ezen kívül bár most egyelőre a Falunap időpontja se körvonalazódik, de idén is egy nagyszabású tornát szeretnének a nyáron, a kétéves hagyományt öregbítve, és ahhoz hasonlóan neves díszvendéggel.
2011-01-29 01:46:07
Antal Sándor
Újabb serleggel bővült a gyűjtemény
Csongrád megye legsikeresebb két úszója Szentkereszty Cecília és Sipos Zoltán volt pénteki Sportturmix műsorunk vendége.
A két fiatalnak az elmúlt hétvégén újabb serleggel bővült az eddig sem kis gyűjteményük.
Cecília edzője Bajusz Adrienn, aki féléve, míg Zoli edzője Kiss László, aki pedig másfél éve foglalkozik a fiatal tehetséggel.
Mindketten remekül helytállnak a medencében, illetve az iskolában is.
A sport eredmények magukért beszélnek, amit a Csongrád Megyei Úszó Szövetség is elismert és egy-egy díszes serleggel jutalmazta a Hód Úszó SE két kiválóságát.
Cecília lovaglással tölti szabadidejét, míg Zoltán másik nagy szerelme a labdarúgás amelyben ugyancsak remekel.
A pénteki műsorban elmondták, hogy 2011-ben is szeretnének minél több versenyre és azokon a dobogóra állni.
2011-01-29 06:48:39
Martonosi János
Csendes téli idő
Az elkövetkezendő napokban egy magasnyomású légköri képződmény épül ki a Kárpát medencében, így hideg, csendes téli időre kell számítani térségünkben, zord éjszakákkal és fagypont körüli nappalokkal - tájékoztatta portálunkat Kacsari László amatőr meteorológus.
A hétvégén változóan felhős lesz az ég, csapadék nem valószínű.
A szél gyenge marad, pár órás napsütésre kell számítani.
A hőmérséklet szombaton -9/ -1, vasárnap -8 /0, hétfőn -8/ -1 fok közt alakul majd.
Ezeken a napokon éjszaka sűrű ködfoltok jelennek meg, épp ezért akár -11 -12 fok is előfordulhat.
Az elkövetkezendő napokban nem lesz fronthatás.
Jelentős enyhülés majd február 7-én várható, ekkortól -3 -4 fokos hajnali és +5 +7 fokos nappali hőmérsékletre kell számítani.
Csapadék is várható majd, de ennek mennyisége még nagyon bizonytalan.
2011-01-29 06:49:32
Martonosi János
Közlekedési információk a Dél-Alföldről
2011-01-29 07:03:08
Martonosi János
Kirabolták a lottózót
Rablás történt pénteken kora este az egyik újszegedi lottózóban.
Egy 20-25 év körüli férfi arcát eltakarva bement a helyiségbe, és az alkalmazottat egy pisztoly- szerű tárggyal a napi bevétel átadására szólította fel.
Majd miután a pénzhez hozzájutott, sietősen távozott.
A Szegedi Rendőrkapitányság a szemlét lefolytatta, adatgyűjtés, tanúkutatás folyamatban van.
2011-01-29 07:09:53
Martonosi János
Bemutatták a Vajdasági Magyar Kalendáriumot
Nagy érdeklődés kísérte az áprilisban 65. születésnapját ünneplő szabadkai Hét Nap szerkesztőségének szegedi bemutatkozását a Millenniumi Kávéházban.
Dudás Károly főszerkesztő és csapata, Krekity Olga, Tóth Lívia szerkesztők, Szabó Attila fotóriporter, Szalai Attila karikaturista, a Mécsvirág együttes közreműködésével az idei Vajdasági Magyar Kalendáriumot mutatta be, de szó volt a kisebbségi sajtó helyéről és szerepéről, az újság hőskoráról, amikor 50-60 ezer példányban is elkelt a legnagyobb hagyományokkal rendelkező délvidéki hetilap, melyet nemcsak a Vajdaságban, de Magyarországon, Horvátországban, Szlovénia magyarlakta vidékein is szívesen olvastak.
A 300 oldalas, egyedülálló Kalendáriumot 14. alkalommal jelenteti meg a szerkesztőség, mert ahogy fogalmaztak felelősséggel tartoznak a délvidéki közösségnek.
Ha majd az megszűnik, hangsúlyozta Dudás, akkor mi is vesszük a kalapunkat.
A sokszínű, tartalmas és olvasmányos kiadványt a lapkészítők szokásukhoz hűen élőújságok keretében mutatják be, így került sor a szegedi estre is.
A szerkesztők ismertették a kalendárium tartalmát, amelyben megemlékezést olvashatunk a Liszt-évforduló kapcsán világhírű zeneszerzőnkről, állandó rovatok várják az olvasókat, hagyományokkal kapcsolatos néprajzi írások sorakoznak, a délvidéki köztéri szobrokról és árván hagyott templomokról is találunk érdekes összeállítást, csakúgy, mint a magyar olimpikonokról.
A falusi turizmusnak külön fejezetet szenteltek, fellelhetjük azon fogadók, tanyák, panziók elérhetőségét és címét, ahol a hazai vagy külföldi vendég bármikor megszállhat.
A kalendáriumban olvashatunk a nagy zentai tűzvészről, az elmúlt év legjelentősebb szerbiai és magyarországi politikai eseményeiről, színházi összefoglaló következik, majd a vajdaság kulturális eseményeiből szemezgettek.
Persze vannak receptek, gyermekoldal, viccek és szellemes karikatúrák, keresztrejtvény, egyszóval minden, ami ki sem maradhat egy valamirevaló kalendáriumból.
Az estet a rendkívül tehetséges fiatalokból álló Mécsvirág együttes fellépése zárta, akik megzenésített vajdasági költők (Fehér Ferenc, Kosztolányi Dezső) verseiből adtak elő válogatást.
" Jövőre már teljes jogú magyar állampolgárokként jövünk, ha ismét meghívtok` köszönt el a szerkesztőség nevében Dudás.
Forrás: szegedma
2011-01-29 07:12:16
Martonosi János
Őszre elkészül az első Mercedes-Benz tesztautó Kecskeméten
Minden a tervek szerint halad, és nyolc hónapon belül legördül az első Mercedes- Benz tesztautó a kecskeméti üzem gyártószalagjáról mondta Frank Klein, a Mercedes-Benz Manufacturing Hungary Kft. ügyvezető igazgatója pénteken.
Az igazgató azon az ünnepségen beszélt, amelyen egy hidraulika a gyár legmagasabb épületének tetejére emelte a hat méter átmérőjű Mercedes-Benz csillagot.
A gyár épületei a terveknek megfelelően 2010 őszére elkészültek, azóta a gyártószalagokat szerelik, és az első tesztautó 8 hónapon belül elkészül mondta Frank Klein, aki egyben a gyár igazgatója is.
Az első értékesítésre kerülő Mercedes- Benz személygépkocsi 2012 elején készül el a kecskeméti gyárban fűzte hozzá.
Felidézte a tervezés és az építkezés, valamint a munkaerő felvételének különböző szakaszait.
A gyár felépítésének helyszínének kiválasztása előtt, két évig folyt a jelenleg épülő gyár tervezése.
A gyárigazgató szerint 2011-ben is több fontos lépés történik: a jelenlegi 700 fős dolgozói létszám 2000-re bővül, a gyártócsarnokok műszaki felszerelése májusig befejeződik, majd indul a próbaüzem.
Az igazgató hangsúlyozta: elsősorban Kecskemétről és a város környékéről toborozzák a munkatársakat.
Az a törekvésük, hogy a Mercedes-Benz a régió legvonzóbb munkahelye legyen, ahol kitűnően felkészített szakemberek fogják az elvárásoknak megfelelő, csúcsminőségű személygépkocsit gyártani.
Ebben az évben kiépül az ipari vágány és a közutakhoz kapcsolódó úthálózat építése is befejeződik. rank Klein a tájékoztatón kiemelte: a Mercedes-Benz márka szimbóluma az automobil születésének 125. évfordulóján kerül fel a legmagasabb épület, a 31 méteres festőüzem tetejére.
A 2400 kilogramm súlyú csillag percenként 1,8 fordulatos sebességgel forog.
Nappal a krómozott felület miatt, éjszaka pedig a neoncsöves belső világításnak köszönhetően messziről látható.
Az épület tetején Frank Klein és Zombor Gábor, Kecskemét polgármestere gombnyomással együtt indították el a csillag felállítását végző hidraulikus berendezést.
Frank Klein aki 19 éve dolgozik a cégnél és komoly tapasztalatokkal rendelkezik a tervezés és a gyártás minden fázisában emlékeztetett arra, hogy a tervezéstől, az épületek felépítésén keresztül, a gyártósorok beszereléséig mindvégig a cégnek az a hitvallása volt iránymutató, hogy " a legjobbat vagy semmit`.
Carl Benz 125 évvel ezelőtt, 1886. január 29-én, Berlinben szabadalmaztatta háromkerekű motoros kocsiját.
A vele egyidőben, szintén az automobil alkotásán dolgozó Gottlieb Daimler cégével 1926-ban egyesültek.
A Mercedes-Benz cég egymaga több mint 28 ezer szabadalmat jelentett be.
A légzsákot a Mercedes-Benz használta először, de a legnagyobb kényelmet szolgáló légrugózást is a cég alkalmazta először 1961-ben, a 300 SE luxus limuzinban.
A kecskeméti gyár a Daimler cégcsoport rastatti gyárával működik együtt, amely a Mercedes-Benz kompaktjármű szegmensének kompetenciaközpontja.
Magyarországon a Mercedes-Benz a mai A- és B-osztály utódgenerációját képviselő négy modell közül kettőt gyárt majd.
Forrás: MTI
2011-01-29 07:19:41
Martonosi János
Adózás - házas- vagy élettársi kapcsolat?
Az adóhatóság szerint a 2011-től hatályba lépett családi adókedvezmény igénybevétele tekintetében különbség van a házas- és az élettársak között: a házastársak mindegyike jogosult a gyermekek után járó kedvezményre, az élettársi kapcsolatban csak a saját gyermek után vehető figyelembe a kedvezmény.
A Nemzeti Adó- és Vámhivatal (NAV) erről közleményt adott ki pénteken, annak kapcsán, hogy Angyal József adószakértő ezzel ellentétes véleményt fejtett ki.
Szerinte az élettársi kapcsolatban élők is úgy vehetik igénybe az adókedvezményt, mint a családban élők.
Honyek Péter, a NAV szóvivője az MTI-nek pénteken kiemelte: a különbség a családok támogatásáról szóló törvényből adódik, a jogszabály nem tesz egyenlőségjelet a két együttélési forma közé.
A jelenlegi jogszabályok alapján a NAV szakmai meggyőződése fűzte hozzá -, hogy élettársi kapcsolatban, ha nincs közös gyerek, a családi adókedvezménynél az élettársak nem vehetik figyelembe egymás gyermekeit.
Egy példával alátámasztva a szóvivő elmondta: ha egy élettársi kapcsolatba az apa egy, az anya két saját gyereket hozott, akkor a NAV szerint az anya 20 ezer, az apa 10 ezer forintnyi adócsökkentést vehet figyelembe, azaz együtt ez az összeg 30 ezer forint.
Ha összeházasodna a két szülő, akkor mind a ketten jogosultak lennék a gyermekek után járó családi adókedvezményre; így mindkettejük szempontjából három fősnek minősülne a család, és nem 30 ezer, hanem a három gyerek után 99 ezer forintot tudnának adókedvezményként igénybe venni.
Forrás: szegedma
2011-01-29 07:39:49
Martonosi János
Félelmeink - a munkanélküliség és a szegénység
2011-01-29 07:50:52
Martonosi János
A Kiskörénél megkezdett duzzasztás felgyorsította a Tisza apadását
A kiskörei vízlépcsőnél megkezdett duzzasztás hatására a Tisza középső szakaszán felgyorsult az apadás üteme: 24 óra alatt Kisköre-alsónál 40, Tiszaroffnál 29, Szolnoknál 16 centiméterrel csökkent a folyó vízszintje közölte a területi vízügyi igazgatóság védelemvezetője pénteken az MTI-vel.
A Zagyva, a Hármas-Körös és a Hortobágy-Berettyó a teljes szakaszán apad, a Tarna felső szelvényeiben kisebb vízszintemelkedést észleltek tette hozzá Lovas Attila vízügyi igazgató.
Megszüntették az árvízvédelmi készültséget a Hármas- Körös jobb partján.
Továbbra is elsőfokú készültséget tartanak fenn a Tisza mentén Doba és Lakitelek, valamint Fegyvernek és Csongrád között és a Zagyva torkolati szakaszán.
A Hortobágy-Berettyón Karcag és Kisújszállás között másodfokú készültség van érvényben.
A védelemvezető jelezte: a Tisza gyors apadása lehetővé teszi, hogy péntek este megszüntessék a védelmi a készültséget a folyó teljes középső szakaszán, valamint a Zagyva torkolati szakaszán.
A fagy és a hideg hatására tovább csökkent a belvízzel elöntött területek nagysága, de még mindig 659 négyzetkilométert borít belvíz az igazgatóság működési területén.
A vízgazdálkodási társulatok közül a mezőtúr-tiszazugi harmadfokú, további öt pedig másodfokú belvízvédelmi készültséget tart fenn.
Az igazgatóság működési területén lévő 104 önkormányzatból 47-nél van érvényben valamilyen készültség.
Forrás: MTI
2011-01-29 07:54:47
Martonosi János
Először Magyarországon a kassai aranykincs
2011-01-29 07:58:49
Martonosi János
Internet-tér nyílt a Somogyiban
Míg egyesek a Gutenberg-galaxist siratják, a legtöbb " könyves` intézmény felismerte az információs társadalom komplexszé vált ismeretszerzési rendszerét, így például a könyvtárak rendszerint már integrálták saját szolgáltatásukba az internetezési lehetőségeket, ezzel utat nyitva a tudás elsajátításának elektronikus segédeszközei felé is.
A Somogyi-könyvtár most egy új, jól felszerelt számítógépes kabinettel gazdagodott.
2011. január 24-től új helyen a bibliotéka földszintjén -, megújult környezetben, a legkorszerűbb számítógépekkel várják eddigi és leendő, az internet és a számítógép használata iránt érdeklődő látogatókat.
A felújított, igényesen berendezett, technikailag magas szintű Internet-Tér a könyvtár földszintjén, a főbejárat mellett található.
Itt 14 modern, gyors internetkapcsolattal rendelkező számítógép áll a használók rendelkezésére, melyeken lehetőség van internetezésre, szövegszerkesztésre, nyomtatásra, pendrive és CD használatára.
Az Internet-Tér kialakítása pályázat segítségével történt.
Előbbi az infrastrukturális átalakítást, a számítógép-beszerzést, a helyiségátalakítást fedezte; utóbbit pedig bútorokra fordították.
A két pályázatból mintegy 9 millió forintból valósították meg a projektet tájékoztatott Palánkainé Sebők Zsuzsanna, a Somogyi-könyvtár igazgatója.
" Mint ahogy minden újszülöttet szépnek látunk, így ezt a kabinetet is most egy kiváló lehetőségnek találjuk az olvasók számára.
Hosszú utat jártunk be, kemény másfél éves munkánkba került, míg ez a projekt megvalósulhatott.
Reméljük, hogy a későbbiekben is tudjuk úgy alakítgatni, fejleszteni, hogy abszolút módon megfeleljen a használóknak` nyilatkozta az igazgatónő.
A kabinet elhelyezésekor arra is törekedtek, hogy ha az olvasónak csak az a célja, hogy internetközelbe kerüljön, vagy levelezni, szöveget szerkeszteni akar, rögtön, közvetlenül bejuthasson ebbe a térbe.
Elsődlegesen a könyvtárba beiratkozott olvasókra gondoltak, ők napi egy órán keresztül olvasójegyükkel térítésmentesen vehetik igénybe az Internet-tér szolgáltatásait.
Mellettük azonban természetesen bárki betérhet a bibliotéka részlegébe, nekik egy minimális használati díjat kell fizetniük.
Forrás: szegedma
2011-01-29 08:14:19
Martonosi János
Kézilabda-vb: győzelem a lengyelek ellen, hetedik a magyar csapat
2011-01-29 08:16:43
Martonosi János
Egyre több cég tartozik tartósan az adóhatóságnak, a tartósan adós magánszemélyek listája ugyanakkor rövidült - derül ki a Nemzeti Adó- és Vámhivatal (NAV) honlapján közzétett adatokból.
2011-01-29 08:34:46
Martonosi János
A kormány február végére elkészülő reformsorozata lehetővé teszi, hogy 2012 után ne legyen szükség válságadókra - mondta Cséfalvay Zoltán, a Nemzetgazdasági Minisztérium stratégiai államtitkára egy háttérbeszélgetésen.
Cséfalvay Zoltán hangsúlyozta: 2013-ba már úgy kell belépni, hogy a különadók körülbelül 600 milliárd forintos tételét ki kell tudni váltani, vagyis olyan lépésekre van szükség, amelyekkel ez az összeg helyettesíthető.
Számolni lehet a gazdaság növekedéséből származó bevételekkel, különböző rendszerek átalakításából származó hatékonysági növekedéssel, és " nyilvánvalóan szükség van bizonyos kiadáscsökkentő lépésekre is " - fejtette ki, megjegyezve: az, hogy szükség van -e még bevételnövelő lépésekre, attól függ, milyen arányban tudnak megtakarításokat elérni.
Példaként említette, hogy a gyógyszerkasszában van lehetőség jelentős megtakarításra.
A MÁV és a BKV működésével kapcsolatban szintén nonszensznek nevezte, hogy a cégek évente fordulnak az államhoz plusz milliárdokért a normál büdzséjükön felül.
Szerinte a munkaerőpiac finanszírozását ugyancsak célszerű áttekinteni.
" Fogalmam sincs, hogy miért van szükség OFA-ra ", Országos Foglalkoztatási Közalapítványra - mondta példaként.
Hangsúlyozta ugyanakkor, hogy nem gondolkodnak " fűnyíróban ".
Közölte, a kabinet eddigi stabilizációs intézkedései között az adókivetésből származó stabilizálási lépések nagyobb arányban szerepelnek, mint a megtakarításból eredők, a készülő reformokban azonban ez az arány némileg más irányba mozdul majd el.
Az államtitkár szerint az államháztartás terén az látható, hogy nagyon sok olyan terület van, ahol pazarló módon folynak el az állami pénzek.
Szólt a tervezett versenyképesség-növelő intézkedésekről is, amelyeken belül kiemelte a bürokratikus terhek csökkentését.
Elmondta, a vállalkozások összadminisztrációs költsége 2.800 milliárd forint, ebből 800 milliárd, amit a cégek " effektív " tehernek éreznek.
Utóbbit, " amilyen gyorsan lehet ", szeretnék leépíteni, és a Nemzetgazdasági Minisztérium munkacsoportja százmilliárd forintig már el is jutott - ismertette.
Cséfalvay Zoltán kifejtette: 2012-ig megoldották az államháztartás konszolidálását, a megtett lépésekkel 2012-ig a költségvetés helyzete stabilizálódott.
" Mindannyiunk érdeke, hogy három százalék alatti államháztartásunk legyen " - fogalmazott, hozzátéve, hogy az államháztartás stabilitására alapvetően nem azért van szükség, mert " ilyen-olyan helyről mutatóujjat emelnek fel Magyarországgal szemben ", hanem mert mindenkinek az az érdeke, hogy az állam ne költekezzen túl.
A családi adózásról szólva az államtitkár kiemelte, véleménye szerint az államnak nem az a dolga, hogy adjon valamit, sokkal inkább az, hogy ne vegyen el; a családi jövedelemadó pedig éppen ezt az elvet fogalmazza meg, nem veszi el ugyanis azoktól a pénzt, akiknek családjuk van, akik gyermekeikre költik ezt a pénzt.
Az Európa 2020 programmal összefüggésben elmondta: Magyarország céljai között szerepel, hogy a 20 és 64 év közötti korosztályban a foglalkoztatás az évtized végéig 75 százalékra növekedjen.
Forrás: MR
2011-01-29 08:40:28
Martonosi János
Ha nem integráljuk a romákat visszatérnek a nomád életmódhoz
2011-01-29 08:47:49
Martonosi János
Nyugdíj: mindenkinek járhat majd az egészségügyi ellátás
Mindenkinek jár majd az ingyenes egészségügyi ellátás - nyilatkozta Nagy Anna kormányszóvivő, reagálva az Index cikkére, mely szerint nem kaphatnak ingyenes egészségügyi ellátást nyugdíjba vonulásuk után azok, akik úgy nyilatkoznak, hogy magánnyugdíjpénztár-tagok maradnak, és nincs legalább 15 év szolgálati idejük.
A kormányszóvivő hangsúlyozta: " a történet vége az lesz, az kell, hogy legyen, hogy mindenki kap majd egészségügyi ellátást, függetlenül attól, hogy milyen nyugdíjpénztárhoz tartozik. "
A híradóban elhangzott tudósítás szerint a jelenlegi szabályok szerint csak annak jár az ingyenes egészségügyi ellátás, akinek van nyugdíja.
Résznyugdíjra jogosult az, aki legalább tizenöt évet dolgozott, míg teljes állami nyugellátás húsz év munkaviszony után jár.
Kifejtették, hogy ha ezek a szabályok több évtized múlva is érvényben lesznek, akkor azoknak a fiataloknak, akik most úgy döntöttek, hogy kitartanak a magánnyugdíj-pénztár mellett, pénzbe kerülhet, ha idős korukban egészségügyi ellátásra szorulnak.
Forrás: Hír 24
2011-01-29 09:05:47
Martonosi János
Románia nem ért egyet az etnikai alapú autonómiával
Románia nem ért egyet az etnikai alapú autonómiával mondta csütörtökön Traian Bãsescu az Európa Tanács Parlamenti Közgyűlésén adja hírül az erdely.ma hírportál.
Az államfő szerint nem csak a kisebbségeknek van szükségük autonómiára.
" Amint azt bizonyára tudják, és amint azt minden román politikus mondja, mi nem támogatjuk az etnikai alapú autonómia elméletét.
Ellenben, ha követik a romániai történéseket, láthatják, a helyi autonómia szintjének növekedésével járó folyamatot indítottunk el` nyilatkozta Traian Bãsescu.
Az államfő hangsúlyozta: jelenleg a helyi közösségek rendelkeznek helyi rendőrséggel, a kórházakat átutalták a helyi tanácsok alárendeltségébe, a színházakat és a kulturális intézményeket a helyi hatóságok igazgatják.
" Az új oktatási törvény arra kötelez, hogy az iskolák a helyi tanácsokhoz kerüljenek.
` A helyi önkormányzatok dönthetnek a helyi adókról, és a központi szinten begyűjtött adók jelentős hányada is hozzájuk kerül.
" Azt hiszem, ezt az autonómia-típust látjuk mi érvényesnek Románia esetében azon egyszerű oknál fogva, hogy nem csak a nemzetiségeknek van szükségük autonómiára` fejtette ki Traian Bãsescu .Forrás: szegedma
2011-01-29 09:08:13
Martonosi János
A tavalyinál nyolc százalékkal nagyobb eva-bevételre számít a kormány
2011-01-29 09:30:13
Martonosi János
Ittasan zaklatta hozzátartozóját a férfi
Több alkalommal is ittasan zaklatta egyik családtagját egy 43 éves mezőgyáni férfi.
Orosházán egy parkoló autóból tulajdonítottak el személyi iratokat és 14 ezer forintot.
A Sarkadi Rendőrkapitányság pénteken őrizetbe vett egy 43 éves mezőgyáni férfit, aki az elmúlt hetekben többször ittas állapotban zaklatta, bántalmazással fenyegette az egyik családtagját.
A férfit zaklatás vétség elkövetésével gyanúsítják.
Táskát loptak egy nyitva hagyott autóból pénteken Orosházán.
A kocsi tulajdonosa déli 12 óra körül állította le járművét egy kapubejáróban, majd őrizetlenül hagyta és fél óra múlva ment vissza az autóhoz.
Akkorra valaki elvitte az utastérben hagyott bőr táskáját, amiben benne voltak az iratai, és 14 ezer forintja is.
Szabaduló levéllel akarta átlépni a határt egy román férfi pénteken este Lőkösházánál.
A férfi egy nemzetközi gyorsvonattal érkezett az átkelőhöz, és Romániába szeretett volna menni.
Ellenőrzésekor azonban kiderült, hogy nincs a határátlépéshez szükséges okmánya.
Csak egy olyan igazolást tudott felmutatni, amit az egyik büntetés-végrehajtási intézet állított ki a szabadulásáról.
Miután a rendőrök a nyilvántartások segítségével megállapították a személyazonosságát, a férfit késő este átadták a román hatóság képviselőinek.
A Gyulai Rendőrkapitányság külföldiek rendészetével kapcsolatos szabálysértés miatt indított eljárást vele szemben.
Forrás: beol
2011-01-29 09:33:09
Olasz Monika
Horoszkóp a jövő hétre!
Az Oroszlán úgy érzi, a párja túl sokat bírálja - tudtuk meg szombat délelőtt a Rádió 7 Családi magazinjában.
Kos Szakítson időt a kikapcsolódásra.
Menjen el a hegyekbe, de ha ez nem tetszik, nyugodt szívvel azt tehet, amihez kedvet érez.
Fontos, hogy felejtse el gondjait.
Bika Az élet most nem tartogat meglepetéseket.
Apró örömeit ossza meg másokkal, vidítsa fel a környezetében élőket.
Egy kellemes ebéd, jó beszélgetés varázslatossá teszi napját.
Ikrek A hétvégi napokat vétek lenne a négy fal között tölteni.
Testi és lelki egészségét helyezze most a kötelességek elé, hiszen ezekre van a legnagyobb szükség.
Rák Baráti részről csalódás éri.
Ha már nincs mit mondaniuk egymásnak, akkor a legjobb békével és szeretettel elengedni őt.
Oroszlán Úgy érzi, párja túl sokat bírálja.
Önvizsgálattal válaszoljon, ne sértődéssel.
Talán mégis igaza van.
Szűz A túlfokozott iram, ami eddigi tevékenységének jellemzője volt, mérséklődni látszik.
Végre visszatér az életvidámsága.
Mérleg Váratlan bevétel emeli kedélyét.
Egy kisebb bevásárlás jót tesz a lelkének, mert végre kiszakadhat a mókuskerékből.
Skorpió A lendület a mai nap alapvető jellemzője.
Váratlanul kínálkozik egy előnyös ingatlanlehetőség, de sajnos nem lesz hozzá elég pénze.
Nyilas Szerelmi kapcsolatában elveszítheti türelmét, már csak a megszokás tartja össze a viszonyt.
Új kalandra vágyik, s meg is kapja.
Bak Éppen eleget dolgozott egész héten, most nyugodt lelkiismerettel lazíthat.
Keressen menedéket hegyek között, vagy egy közeli uszodában-szaunában töltődjön fel.
Vízöntő Derűs hétvégére számíthat, végre egy kis lélegzethez jut.
Ha az olvasáshoz támad kedve, olvasson, ha emberek közé vágyik, menjen barátaihoz.
Szívesen látják.
Halak Hívja meg barátait egy kellemes összejövetelre.
Mindnyájan elmondhatják, hogyan látják a jövőt, s benne saját helyzetüket.
Meglátja, másoknak is vannak gondjaik.
Megosztom!
|
2011-01-29 09:35:53
Martonosi János
Ángyán József államtitkár Mezőhegyesre látogatott
A Vidékfejlesztési Minisztérium államtitkárát Kovácsné dr. Faltin Erzsébet hívta meg annak érdekében, hogy a város nevében segítséget kérjen a belvíz orvoslására, a település sajátos településszerkezetét jelentő majorok megmentésére.
A polgármester tájékoztatta az államtitkárt a település belvízhelyzetéről.
December 2-án rendelték el a II. fokú készültséget.
Különösen nehéz a helyzet Ómezőhegyesen, a 28-as majorban, a kendergyári területen és a Csokonai utcában.
Több helyütt veszélybe kerültek az Európában páratlan agrártörténeti emlékként számon tartott műemlékek is.
Ángyán József államtitkár személyesen is meggyőződött a mezőhegyesiek problémájáról, több majort is végiglátogatott.
- A szivattyúzás nem jelent igazi megoldást, csak orvoslása a bajoknak - szögezte le elöljáróban az államtitkár.
Ángyán József általánosságban utalt rá, a csatornák állami kézbe kerülése is sokat javíthat a belvizes területek helyzetén.
Jelenleg ugyanis több területen eltömődött, gazzal benőtt csatornáknak kellene elvezetnie a vizet.
A mezőhegyesiek részéről felmerült, a ma is páratlan agrár-ipartörténeti központok köré épült majori telepek mára a város fejlődésének gátjaivá, a nyomor konzerválójává válták.
Ezzel kapcsolatban Ángyán József hangsúlyozta, a majorok helyzetét a különböző pályázatok révén pozitív irányba fordíthatja a város.
- Napjainkban nemhogy a városokban, de a falvak belterületein sem kívánatos jelenség az állattartás.
A majorok kiválóan alkalmasak lennének a vidékfejlesztési minisztérium által is preferált hagyományos gazdálkodásra.
Példaként említett több pályázati lehetőséget is.
Ezek egyike fiatalok földhöz juttatása.
Olyan fiatal házasokat támogatnának, akik 2-3 gyermek nevelését vállalják, közben gazdálkodásból élnének.
Az elöregedő lakosságú mezőhegyesi majorok ebben a programban is jó eséllyel vehetnének részt.
Az államtitkár megígérte, Simonka György országgyűlési képviselővel áttekintik a konkrét segítségnyújtás lehetőségét.
Forrás: beol
2011-01-29 09:49:33
Martonosi János
A férje gyilkolta meg a golfbajnoknőt?
Vádat emelt a Fővárosi Főügyészség Gy. Gusztáv ellen, aki a vád szerint tavaly tavasszal megölte golfbajnok feleségét, Fodor Krisztinát.
Skoda Gabriella, a Fővárosi Főügyészség szóvivője elmondta: védekezésképtelen személy ellen elkövetett emberöléssel vádolják az ötvenéves férfit, aki 2010 május 5-én, otthonukban megölte a feleségét.
Az alon.hu szerint a vádiratból kiderül, hogy a házaspár elhidegült egymástól, a sportolónő el is akarta hagyni a férjét, aki azonban ezt nem vette komolyan.
A férfi május 5-én hajnalban arra ébredt, hogy a felesége mobiltelefonjára szöveges üzenet érkezett.
Ekkor dühében egy 2,5 kilogramm súlyú, márványtalpas aranyserleggel többször fejbe vágta alvó feleségét, majd később szíven is szúrta - ismertette a vádiratot a cikk.
A vádirat tartalmazza azt is, hogy Gy. Gusztáv másnap öngyilkosságot kísérelt meg, de a rendőrség elfogta.
A bíróság most előzetes letartóztatásba helyezte a férfit.
Forrás: beol
2011-01-29 09:56:05
Martonosi János
Betegség miatt zárva az iskola
Tegnap zárva maradt a kecskeméti Béke Általános Iskola, miután a héten sok kisdiák hiányzott betegség miatt.
Egy későbbre tervezett úgynevezett tanítás nélküli munkanapot vettek igénybe.
Szerdán a tanulók 24 százaléka, csütörtökön már 26 százaléka maradt otthon, a pedagógusok közül is többen beteget jelentettek tudtuk meg Tóth Lászlónétól, a Belvárosi Óvoda és Általános Iskola igazgatójától.
A szülőket időben értesítettük, az egészséges gyermekek felügyeletét is megszerveztük volna a többi tagintézményünkben, de nem volt rá igény.
Más megyeszékhelyi iskoláktól nem futott be hasonló jelzés a kecskeméti önkormányzathoz.
Öt tanítás nélküli munkaszüneti nap biztosított az iskoláknak, amiről szabadon rendelkezhetnek.
Ezeket év elején betervezik, egy ilyet hozott előbbre pénteken az érintett általános iskola nyilatkozta lapunknak Sóvágó Katalin intézményi osztályvezető.
Tavaly minisztériumi előírásra az önkormányzatok jelentést kértek az iskoláktól a betegség miatt hiányzó gyerekek számáról az influenzajárvány ideje alatt.
Idén ezt még nem rendelték el, így nem tudjuk mi a helyzet a többi iskolában.
Szorgalmazni fogom, hogy az következőkben ismét kérjünk naprakész adatokat a hiányzók létszámáról.
Forrás: beol
2011-01-29 10:04:21
Martonosi János
Hannáért fő ma a babgulyás
Újabb rendezvényt tartanak a városban a májbetegségben szenvedő, transzplantációra váró Vörös Hanna gyógyulásának támogatására.
Szombaton folytatódik a hat hónapos, májbeteg kislány támogatására kezdett gyűjtéssorozat.
A 15 esztendő halasi diákok, Pintér Gábor Levente és Flamis Tamás összefogva a Vörös családot támogató vállalkozókkal jótékonysági ebédet szerveznek.
A két halasi jótékonykodó fiatal és lelkes csapatuk már többször megmutatták segítő szándékukat: rendeztek már sportnapot a vörösiszap károsultak megsegítésére, de Hanna és családja számára is gyűjtöttek már egy egész estés, halasi zenészeket felvonultató koncerttel.
Szombaton, a Jókai utca 28. alatt található sörözőben már reggeltől várják a segíteni vágyókat.
A babgulyás pontban délben kerül a tányérokba, egy adag megvásárlásával 500 forinttal lehet hozzájárulni Hanna gyógyulásához, az italok árának tíz százaléka is a kislányt és családját segíti.
Ebéd után, 14 órától erősemberek bemutatója, majd` monocikli extreme show` szórakoztatja a közönséget.
Fél négytől a bablevestől erőre kapott csapatok kamion húzásban is kipróbálhatják magukat.
A Hannát kezelő budapesti gyermekklinikán jelenleg is folyik annak elemzése, hogy a kislány vérszerinti szülei alkalmasak -e donornak.
Az előzetes eredmények alapján igen.
Az édesapától úgy tudjuk, hogy a vizsgálatoktól függetlenül Hanna február harmadikán indul a németországi Essenbe, ahol áteshet a részleges májtranszplantáción.
A műtét során valószínűleg a jelenleg a Hannát nevelő nem vérszerinti nagymama májából fognak beületni egy darabot a kislánynak, de lehetséges donorként a szülők is szóba jöhetnek.
A szombati jótékonysági nap teljes bevételét Hanna műtét után felépülésére szánják a szervezők.
Forrás: baon
2011-01-29 10:15:01
Martonosi János
A gyászjelentéseket is felgyújtották a vandálok
Tizenéves vandálok rongálták heteken át Solt belvárosát.
A helyi fiatalok ellen, akik az éj leple alatt, főleg hétvégente garázdálkodtak Solt központjában, most eljárás indult.
Az önkormányzat előtti telefonfülke üvegének kitörésével kezdődött a végeláthatatlannak tűnő sorozat decemberben tekint a múltba Picczarka Lajos.
A solti rendőrőrs parancsnoka azt mondja a következő célpont a város központjában lévő szökőkút volt.
A kutat ponyva védte az időjárás viszontagságaitól, azt gyújtották fel a gyerekek.
A biztosítékot azonban nem ezek, hanem a gyászjelentések kitűzésére használt parafatábla felgyújtása verte ki a helyieknél.
A tábla üvegablaka mögé bedobtak egy sapkát, azt lobbantották lángra, amitől az egész tábla leégett, és ha ez még nem lett volna elég, következő éjszaka a kiégett táblát is lerúgták a helyéről.
Egy kis utcában pedig egy idős hölgy ablakát törték be a műanyag rolón keresztül.
A nyomozásnak és megfigyeléseknek köszönhetően kiderült, hogy egy négy fős társaság követte el a rongálásokat mondja a parancsnok.
A fiatalkorú tettesek ellen tulajdon elleni szabálysértés miatt indult eljárás, valószínűleg pénzbüntetéssel sújtják szüleiket.
Solton egyelőre nem működik kamerarendszer, de annak kialakításáról csütörtöki testületi ülésén már tárgyalt a város képviselő-testülete.
2011-01-29 10:54:18
Martonosi János
Még nem tudni a reálhozamokat
A reálhozamok kifizetésére még várnia kell azoknak, akik visszalépnek az állami nyugdíjrendszerbe, és nem is minden pénztártagnál tudják még, hogy mekkora összegről van szó.
Aki maradni szeretne, már csak egy napja van, hogy nyilatkozzon.
A magán-nyugdíjpénztári tagoknak még várhatóan hónapokat kell várniuk arra, hogy megkapják a reálhozamukat.
Akik maradni szeretnének a magánpillérben mellyel kizárják magukat az állami nyugdíjrendszerből -, hétfőig kell nyilatkozniuk erről.
Március 1-jén kapják meg a pénztárak a` maradók` adatait, ezután 45 nap áll rendelkezésre, hogy a pénztárak kidolgozzák a hozamok kifizetésére vonatkozó intézkedési tervet, melyet a Pénzügyi Szervezetek Állami Felügyelete (PSZÁF) várhatóan ezt követően 1-2 hét alatt hagy jóvá.
Az Országos Nyugdíjbiztosítási Főigazgatóság (ONYF) szóvivője az MTI-nek elmondta: délután fél 2-ig 67 500-an nyilatkoztak arról, hogy magánpénztári tagok kívánnak maradni.
Ez több mint 13 ezres növekedés a csütörtök délután rögzített adatokhoz képest.
Eddig mindenki nyilatkozni tudott, aki akart, az átlagos várakozási idő 3-25 perc volt.
Hétfőn este hat óráig lesznek nyitva, aki addig sorszámot kapott, sorra fog kerülni közölte az ONYF szóvivője, Szőke Lovas Zsuzsanna.
A tb rendszerbe visszalépésre a jövőben kizárólag rokkantság esetén lesz lehetőségük azoknak, aki most a maradás mellett döntenek.
Visszatérésükkor azonban csak a 2011. november 30-ig megszerzett szolgálati időt veszik figyelembe, ahogy öröklés esetén is.
Az Index információi szerint a magánpénztári tagság fenntartását választók nyugdíjas korukban csak akkor részesülhetnek TB-egészségügyi ellátásban, ha erre külön havidíjat fizetnek.
Forrás: szegedma
2011-01-29 11:02:24
Martonosi János
124 baleset az ország útjain
Összesen 124 baleset történt az ország útjain az elmúlt 24 órában - tájékoztatott közleményében az ORFK.
Halálos baleset pénteken, szerencsére nem történt, míg 6-an súlyosan, 25-en pedig könnyebben sérültek.
Az ORFK tájékoztatása szerint 124 közúti közlekedési baleset történt hazánk útjain az elmúlt 24 órában.
Halálos karambol ezúttal nem történt, azonban 6-an súlyos, míg 25-en pedig könnyebb sérüléseket szenvedtek.
A fentieken felül 93 személyi sérülés nélküli, csak anyagi kárral járó baleset történt pénteken Magyarország útjain.
Forrás: webradio
2011-01-29 11:07:29
Martonosi János
Diszkótragédia: készül a jogszabály-módosítás
Hétfőre elkészül a kormány által létrehozott munkacsoport azzal a javaslattal, amely a West Balkánban történt tragédia nyomán szigorítaná a bejelentési kötelezettségre vonatkozó jogszabályt.
Navracsics Tibor miniszterelnök-helyettes, közigazgatási és igazságügyi miniszter múlt héten közölte, hogy a kabinet munkacsoportot hozott létre, amelynek január 31-ig kell kidolgoznia egy jogszabály-módosítási javaslatot annak érdekében, hogy a jövőben megszűnjenek azok a kiskapuk, amelyek a január 15-i diszkótragédiához hasonló eseteket előidézhetik.
A tárcavezető akkor azt mondta, a vonatkozó európai irányelvet figyelembe véve is van lehetőség arra, hogy a kereskedelmi tevékenységet végzők esetében ne csupán bejelentési kötelezettség legyen, hanem engedélyezési eljárás is.
A kabinet január 31. után megtárgyalja a munkacsoport javaslatát, és ha az alapján nemcsak kormányrendelet-, hanem törvénymódosítás is szükséges, akkor azt beterjeszti a parlament elé.
A jövőben a szakhatóságok - mint például a rendőrség, a tűzoltóság és az ÁNTSZ - is korlátozhatják a szórakozóhelyek nyitva tartását, és szabályozzák a szabadtéri rendezvényeket.
Erről Tállai András, a Belügyminisztérium államtitkára beszélt az MTI-nek adott interjújában.
Az államtitkár elmondta: már a közeljövőben meghoznak egy önálló kormányrendeletet, melynek a célja a zenés-táncos rendezvények biztonságosabbá tétele.
A továbbiakban egy átfogóbb jogszabályváltozást is előkészítenek, amely jelentősen megszigorítja majd a kereskedelmi törvényt, például kiemelik és külön szabályozzák a tömegrendezvényeket, de a változás érinti az építésügyi szabályokat és a szabálysértési törvényt is.
Ezek a módosítások tavasszal kerülhetnek a parlament elé - tette hozzá.
Január 15-én Budapesten, a Nyugati téri West Balkán szórakozóhelyen három fiatal lány életét vesztette a diszkóból kiáramló tömegben.
Halálukat a budapesti rendőrfőkapitány korábbi közlése szerint fulladás okozta.
Az ügyben nyolc embert gyanúsítanak halálos tömegszerencsétlenséget okozó, foglalkozás körében elkövetett veszélyeztetés miatt.
A rendőrség hétfőn vádemelési javaslattal küldi meg az ügy iratait az ügyészségnek.
A szórakozóhelyet a terézvárosi jegyző január 19-én 90 napra bezáratta, majd a West Balkán néhány nappal később közölte, végleg bezár.
Forrás:
2011-01-29 11:15:42
Martonosi János
Megbillent a forint
A forint péntek délután gyengült, majd korrigálni tudott.
Az euróval szemben 273 fölött jegyezték a hazai devizát délután, majd 272,7-ig kapaszkodott.
Az euró gyengült és a svájci frank erősödött a romló befektetői hangulat miatt, így a forint 210 körüli szintről 213-ig esett a frankkal szemben, majd 212-ig korrigált.
` A svájci frank erősödött a bankközi devizapiacon` mondta Kondrát Zsolt, az MKB Bank vezető elemzője a Világgazdaság Online-nak.
Reggel majdnem 1,3-ról indult az euró a frakkal szemben, délutánra 1,285-ig csökkent az árfolyam.
Délután a forint 273,25-re gyengült az euróval szemben, reggel még 272 forint körül jegyezték az eurót.
Öt óra után a forint korrigálni tudott, és visszatért 273 alá.
A svájci frankot 212,2 forint felett jegyzik délután.
A délelőtti semlegesnek mondható befektetői hangulat elromlott, a Nasdaq 1 százalék feletti, az S&P500 0,56 százalékos esésben áll New Yorkban.
A Dow 0,68 százalékos gyengülésben tartózkodik.
Az amerikai és európai gazdasági hírügynökségek vezető híre az egyiptomi zavargások és tüntetések, ahol kijárási tilalmat rendeltek el.
A katonaságot is az utcára vezényelték a rendőrség után, hogy megfékezzék a tüntetéseket.
` Ezzel van indok a profitok realizálására` mondta Suppan Gergely, a TakarékBank közgazdásza a Világgazdaság Online-nak.
Forrás. vg
2011-01-29 11:28:13
Martonosi János
Kétszáz gazda, nyolcszázmilliós kár a tározókban
2011-01-29 11:34:27
Martonosi János
Botrány a benzinkúton!
Sorra mennek tönkre az autók
Egy németországi benzinkútnál " ismeretlen " hiba folytán vizet tankoltak a kúthoz beálló autósok.
Azt azonban egyelőre nem tudni, hogy műszaki hiba okozta e a problémát vagy valamilyen trükközés áldozatai lettek a gyanútlan utazók.
Az eset a Németország észak-keleti részén, a fővárostól alig 160 kilométerre található, Madgeburg település egyik Shell kútján történt meg.
Eddig összesen húsz, a települést északról megközelítő autós jelezte, hogy múlt vasárnap benzin helyett víz jött a töltőpisztolyból.
Az egyik károsult a tankolást követően felkeresett egy szervizt, ahol a szerelők megállapították, hogy a tartályban található elegy 80 százaléka víz és csak a fennmaradó 20 százaléka benzin.
A Shell Deutschland társaság szóvivője elmondta, hogy náluk húsz károsult jelentkezett.
A hiba okát egyelőre nem állapították meg.
Az érintett töltőállomáson azóta már minden rendben van.
A Pénzcentrum.hu megkérdezte az ügyről a Shell Shell Hungary Zrt.-t.
A társaság lapunkank eljuttatott tájékoztatása szerint a németországi Shell- kúton történteket már vizsgálják, egyelőre nem tudják megmondani azonban, mi okozhatta az esetet.
Érdekes azonban, hogy a magyarországi részleg információi szerint már a Shell 30 olyan autósról tud, aki tankolt, így a szám egyértelműen növekedik.
Kérdés, hogy pontosan hány autós károsult a hiba folytán.
A társaság közléséből kiderül, hogy a pórul járt autótulajdonosokat a cég minden esetben kártalanítja.
Arról is megkérdeztük a társaságot, hogy előfordulhat e ilyen eset hazánkban.
Erre azt a választ adták, hogy a tartályokra, az üzemanyag tárolására és szállítására is szigorú szabályok vonatkoznak világszerte, amelyeket a Shell minden körülmények között betart.
Forrás: pc.hu
2011-01-29 11:50:58
Martonosi János
Szabadulnának a szivattyútól
Majdnem húsz év után Tiszaug visszaadná az államnak azt a nagyteljesítményű belvízvédelmi szivattyút, mely a Holt-Tisza vizét emeli át az élő folyóba.
Napi százezer forintba kerül a működtetése, az anyagi terheket már nem bírja el a község.
December 2-a óta folyamatosan megy a gát mellett, a Tisza és a holtág között elhelyezkedő szivattyú.
A belvízi védekezés miatt kellett elindítani, majd két hét múlva jött az árvíz is.
A Holt-Tisza egy természetes belvíztározó: nemcsak tőlünk és a környező magaslatról, a Tüzesi-hátságról, hanem Tiszakürtről, sőt Tiszainokáról is ide vezetik a csatornák a belvizet.
Ötven hektárnyi vízgyűjtő területről!
Ráadásul árvíz esetén a gát tövéből a fakadó és szivárgó vizek is a holtágban gyűlnek össze.
Nekünk a tó vízszintjét 180 centiméter alatt kell tartanunk, hogy a parton lévő tizenegy lakóingatlant megvédjük.
Öt centi emelkedés esetén ugyanis már a kertekben, a teraszoknál állna víz.
Ez a szivattyú másodpercenként 600 liter vizet tud átemelni az Élő-Tiszába mondja a helyszínen Sinka Ferenc tiszaugi polgármester.
A meteorológiai adatok szerint december 1-3-a között napi 22 milliméter csapadék esett a faluban.
A Holt-Tisza vízszintje egyre csak emelkedett, így be kellett indítani a szivattyút.
Huszonnégy órányi folyamatos működés után kezdett csak el mutatkozni az apadás.
Sok volt a hó és az eső, a 60 kilowattos motor azóta is zakatol.
Közben levonult egy árhullám is, a Közép-Tisza- vidéki Környezetvédelmi és Vízügyi Igazgatóság (Kötikövizig) Tiszaugon is elrendelte a védekezést.
Napi százezer forintba kerül a szivattyú működtetése.
December 27-e és január 12-e között nálunk is másodfokú árvízvédelmi készültség volt érvényben, az erre az időszakra jutó költségek negyven százalékát szerencsére megtéríti a Kötikövizig.
A belvízi védekezés miatt pedig decemberre és januárra is vis maior kérelmet nyújtottunk be mondja a polgármester.
A 145-150 milliós költségvetésű falunak a támogatások ellenére is megterhelő a szivattyú miatti magas villanyszámla.
A pénztelenség miatt át is adnák a védművet a vízügynek.
Pontosabban, visszaadnák: a szivattyú Tiszaughoz kerülését ugyanis kérte, és működtetését önként vállalta még 1992-ben az akkori önkormányzat.
Most már tudjuk, ez hiba volt.
Az illetékes hatóságok segítségét kértem az ügyben, kezdeményeztem a szivattyú tulajdon-és üzemeltetési jogának visszaadását az állam felé jelentette ki a polgármester.
Igen ám, de majd húsz éve a falu nemcsak a szivattyú, hanem a Holt-Tisza üzemeltetési jogát is megkapta.
Márpedig a horgászat, a turizmus révén a tó jelenti Tiszaug egyik fő bevételi forrását.
Sinka Ferenc meglátása szerint a két dolog elkülöníthető egymástól, mert a tó és szivattyú kezelésének átadásáról-átvételéről annak idején nem egyszerre született döntés, az akkori önkormányzat külön kérte a szivattyút.
A polgármester ezért azt reméli: a géppel együtt nem kellene szükségszerűen` visszaadniuk` a holtágat is.
Ha mégis ezt kérnék tőlük, akkor kényszerűségből elfogadnák a mostani helyzetet, és a költségeket vállalva inkább tovább üzemeltetnék a szivattyút.
Forrás: baon
2011-01-29 11:54:44
Martonosi János
Schmitt Pál jó tanácsa árvíz esetére
Nem akkor kell az árvizet kiabálni, amikor az ár már a házak falát mossa, hanem akkor kell rá készülni, amikor még a medrében csordogál - fogalmazott Schmitt Pál köztársasági elnök.
Az államfő annak kapcsán nyilatkozott a lapnak, hogy csütörtökön az országjáró körút első állomásaként Borsod-Abaúj Zemplén megyébe, Miskolcra és környékére látogatott.
Az államfő szerint a tavalyi felsőzsolcai tragédiából tanulva, létrehozták a katasztrófavédelmi kormánybiztosi posztot és a kormány komoly anyagi forrást is rendelt mellé.
Schmitt Pál azzal kapcsolatban, hogy a lap szerint heves bírálatok tárgya lett a magyar kormány munkája - a médiatörvényen túl is - az EU-ban, az válaszolta: attól, hogy valaki azt mondja, Magyarországon nincs demokrácia, az nem biztos, hogy igaz.
Az Európa Parlament ilyen állásfoglalást nem hozott és csak néhány frakcióján keresztül támadta ezt a médiatörvényt, de a nyomás érezhetően csökkent - tette hozzá.
Véleménye szerint az interneten való rendteremtés az, ami érzékenyen érintett mindenkit.
A szabályozás e téren is megpróbálja az ifjúság védelmét, az emberi méltóság védelmét előtérbe helyezni, és ez érzékenyen érintette azokat, akik a médiával foglalkoznak - közölte a médiatörvénnyel kapcsolatban.
A köztársasági elnök kijelentette: amennyiben egy aláírásra felküldött törvénnyel kapcsolatban alkotmányos aggályai lesznek, élni fog vétójogai adta lehetőségeivel.
Forrás: FN
2011-01-29 12:08:38
Olasz Monika
Csőben sült szárított sonkás tészta
A csőben sült tészta egy kis rukkolával és sonkával könnyen elkészíthető étel.
Az íze mellett legalább olyan fontos a tálalás is.
A tetejére kerülhet parmezán és rukkola is.
Ha Ön is elkészítené, kattintson tovább!
Hozzávalók: arasznyi póréhagyma 25 dekagramm paradicsom 0,5 deciliter olívaolaj 1 csokor petrezselyem 50 dekagramm orsótészta só őrölt fekete bors 10 dekagramm rukkola 25 dekagramm szárított szeletelt sonka Tetejére: 4 deciliter cukrozatlan habtejszín 3 tojássárgája 20 dekagramm reszelt sajt Elkészítése: A póréhagymát félkarikára, a meghámozott paradicsomot kockákra vágjuk.
Az olajat egy serpenyőben kissé megforrósítjuk, majd a póréhagymát megfuttatjuk rajta.
A paradicsomot rárakjuk, majd rászórjuk a durvára vágott petrezselymet, elkeverjük, és a tűzről lehúzzuk.
A tésztát enyhén sós, forrásban lévő vízben roppanósra főzzük, leszűrjük, majd a paradicsomos raguval összekeverjük, megsózzuk, megborsozzuk.
Belekeverjük a rukkolát, majd 5 tűzálló tányéron elosztjuk.
A sonkából kisebb falatokat tépkedünk, a tészta tetejére halmozzuk.
A tejszínt laza habbá verjük, és összekeverjük a tojások sárgájával meg a reszelt sajttal.
A tészta tetejére halmozzuk, végül forró sütőbe vagy grillsütőbe rakjuk, és megpirítjuk.
Jó étvágyat kívánunk!
Megosztom!
|
2011-01-29 12:12:26
Olasz Monika
Egy könnyű édesség
A meggyes-rizses szelet receptjét osztottuk meg a szombat délelőtti Családi Magazinműsorunk hallgatóival.
Az édességet meggy helyett elkészíthetjük szederrel, eperrel vagy kockákra vágott barackkal, illetve almával is.
Hozzávalók: Tésztához: 1 deciliter tej 2 dekagramm élesztő 8 dekagramm porcukor 25 dekagramm finomliszt 5 dekagramm vaj 1 tojás csipetnyi só 1 kicsi citrom reszelt héja Töltelékhez: 17,5 dekagramm rizs 15 dekagramm porcukor 1 liter tej fél csomag vanília ízű pudingpor 90 dekagramm friss meggy vagy 75 dekagramm magozott meggybefőtt Forma kikenéséhez: vaj finomliszt Tetejére: 10 dekagramm mandulaforgács Porcukor Elkészítése: Langyosítsunk meg egy kevés tejet, morzsoljuk bele az élesztőt.
Adjunk hozzá egy kevés cukrot és lisztet, és hagyjuk 15 perc alatt felfutni.
A maradék lisztet öntsük tálba, adjuk hozzá a maradék cukrot, a megkelt élesztőt, a héjat, a maradék tejet.
Dolgozzuk sima tésztává.
Letakarva langyos helyen pihentessük-kelesszük, míg a tölteléke elkészül.
Utóbbihoz a rizst megmossuk, majd csipetnyi sóval és 10 dekagramm cukorral együtt öntsük 7,5 deciliter tejhez.
Lefödve, kis lángon főzzük puhára és hagyjuk kihűlni.
A vaníliás pudingport a maradék tejjel, valamint a maradék cukorral főzzük sűrű pudinggá, majd keverjük a rizshez.
Végül keverjük hozzá a magozott friss meggyet.
A megkelt tésztát nyújtsuk egy körülbelül 26 centiméteres tortaforma méretére, majd tegyük a zsiradékkal kikent és liszttel megszórt vagy sütőpapírral bélelt formába.
Öntsük a tésztára a rizses-meggyes keveréket.
Szórjuk meg a mandulaforgáccsal és tegyük előmelegített sütőbe.
A közepesnél nagyobb lánggal süssük 20-25 percig.
Hagyjuk kihűlni, végül szórjuk meg porcukorral.
Jó étvágyat kívánunk!
Megosztom!
|
2011-01-29 12:20:05
Olasz Monika
A traffipaxok ellensége
2003 óta Magyarországon legálisan használhatók a traffipax jelzők és lézerblokkoló készülékek.
Az eszköz használatáról kérdeztük szombat délelőtti Családi Magazinműsorunk vendégét, Ludescher Ádámot, a Suzuki Sun Szalon vezetőjét.
Az országban a radaros traffipaxból előretelepítettekkel főként az autópályán, míg lézeres sebességmérővel nap, mint nap találkozhatunk.
Ez ellen tudunk lézerblokkolóval védekezni tudtuk meg Ludescher Ádámtól.
A modern készülékeket az autónk elejébe kell beépíteni.
Több blokkolófejet tartalmaznak, egy középkategóriás autóra általában négy blokkolófejet ajánlanak.
Amikor a rendőrség ránk mér egy lézersugárral próbálják megállapítani a sebességünket.
A visszaverődő lézersugárból a traffipax kiszámolja, hogy milyen távolságból, mennyi idő alatt verődött vissza, és megkapja a sebességet.
Ha van lézerblokkolónk, akkor a visszavert sugár mellé a készülék el kezd sugározni fars jeleket, melyek összezavarják a traffipax vevő berendezését, ezáltal nem tud sebességjelet megállapítani, így van időnk lelassítani és a készüléket kikapcsolni.
A környező országokban többféleképpen büntetnek a készülék használatáért.
Ausztriában és Szerbiában pénzbírsággal sújtják, Németországban, pedig akár el is kobozhatják a járművet figyelmeztetett a Suzuki Sun Szalon vezetője.
A készülékek beszerezhetők Hódmezővásárhelyen, a Szántó Kovács János utca 178. szám alatt vagy érdeklődhet telefonon, a 62/535-700-as számon.
2011-01-29 12:26:14
Olasz Monika
Divatban a kockás, a csíkos és a pöttyös
Ha társasággal teázunk szükségünk van egy szép teáskészletre, amely illik otthonunkba.
A teáscsészékben is nagyon közkedvelt és divatos a csíkos, a pöttyös és a kockás mondta Schleiffer Judit, az Édes Otthon Ajándék- és Lakberendezési Üzlet tulajdonosa, akivel a teázás örömeiről és fortélyairól beszélgettünk a Családi Magazinműsorunkban.
A kandallóban vagy a kályhában ropogó tűz mellé barátok, és egy forró tea kell.
Ha lehet a teázásnak is adjuk meg a módját.
Nem csak a kiválasztott tea minőségétől függ a tea íze.
A legkiválóbb teák minősége is rossz lesz, ha klóros vízből készül.
Ha nem jó a víz minősége, készítsük a teánkat szénsavmentes ásványvízből.
Ha lehet, használjunk barnacukrot vagy mézet, bár sok tea ízesítés nélkül is finom.
Fontos a jó teáskanna kiválasztása is.
Legyen kerámia vagy üveg.
Ha egyedül teázunk, választhatunk egyszemélyes porcelán és kerámia teáskészletek közül is.
Nagyszerű találmány az olyan porcelán teásbögre, mely kivehető porcelánszűrővel van ellátva, és még teteje is van mondta Schleiffer Judit.
Praktikus lehet egy öntöttvasból készült tea melegentartó, amelybe mécsest helyezve megőrizhetjük a tea hőfokát.
Jó, ha van otthon a konyhánkba illő többféle tea tárolására alkalmas doboz, így mindenki kiválaszthatja magának a neki leginkább ízlő teafélét.
Jól jöhet még egy tálca, a készlethez illő szalvéta, esetleg valamilyen finom keksz tanácsolta az Édes Otthon tulajdonosa.
Teáscsészék és egyéb kiegészítők közül Ön is válogathat Hódmezővásárhelyen, az Andrássy út 3. szám alatt az Édes Otthon Ajándék- és Lakberendezési Üzletben.
2011-01-29 12:29:47
Olasz Monika
Portalanítsuk a notebookot is!
Az asztali számítógépünket vagy a notebookunkat célszerű alkalmanként megnézetni, és kifújatni belőle a port mondta Gyömrő-Molnár Imre, az Origo Kft. ügyvezetője, aki további hasznos tanácsokkal szolgált a Rádió7 szombat délelőtti Családi Magazinműsorának hallgatóinak.
Az asztali számítógép és a notebook is valamilyen szintű kényszerhűtéssel rendelkezik, azaz ventilátor van benne, és a levegőt folyamatosan húzza magán keresztül.
Ez porral jár, melyek lerakódnak a készülékben.
A nagyobbik problémát az adja, hogy a notebookoknál is betapadhat a hűtőfelület, és megszűnik a hűtése, ez készülékkárosodáshoz vezethet.
Fontos, hogy időnként takarítsuk ki, mert tönkremegy a készülékünk! hangsúlyozta Gyömrő-Molnár Imre.
Notebookoknál nagyon előnyös, hogy hozom-viszem.
Ilyenkor óhatatlanul is rátesszük a takaróra, plédre, melynek a` szöszét` ugyanúgy beszívja a készülék.
Célszerű elővenni a régi iskolai rajztáblánkat vagy valami kemény felületet, és alátenni tanácsolta az Origo Kft. ügyvezetője.
Tavasszal célszerű a készülékeket megnézetni, és kifújatni belőlük a port.
Ezt végeztessük szakszervizben, mert hiába kapható különböző kategóriás sűrített spray, ha a nyíláson keresztül befújjuk a levegőt, le is törhetnek a ventillátor lapátjai, és ez sokkal súlyosabb problémát jelent: a készülék tönkre megy.
Az Origo Kft. fő tevékenysége a szerviz és hálózatok telepítése.
Az üzlet megtalálható Hódmezővásárhelyen, a Bajcsy-Zsilinszky utca 24. szám alatt.
Érdeklődhet telefonon, a 62/244-272-es számon.
2011-01-29 12:56:53
Kutasi Roland
Így tanulják a gyerekek a korcsolyázást Vásárhelyen
Szombaton és vasárnap 9-től 11-ig szakértő oktatóktól tanulhatják a vásárhelyi műjégpályát felkereső gyerekek.
Szombat délelőtt a Cselőtei család is kilátogatott, mindkét gyermek, Lacika és Julika is a jégre lépett, ahol Georgita Zsófia és édesapja vezetésével ismerkedtek tovább jégen csúszás rejtelmeivel.
Fotóriporttal és hangfelvételekkel!
Ifjabb Cselőtei József, és felesége, Cselőteiné Dancsházi Krisztina örömmel vették a lehetőséget, hogy hétvégenként korcsolyázni tanulhatnak a gyerekek.
A kisebbik, az ötéves Lacika ebben a szezonban húzott először korcsolyát, de már stabilan áll a jégen, míg nővére, Julika már kész balerina mondja a büszke édesapa.
Az oktatás során a gyerekekkel a keretek segítségével elérjük, hogy biztonságban érezzék magukat a jégen, és ha már ezt elértük, már könnyen megy minden - állítja Georgita Zsófia, aki édesapjával, Georgita Péter Pállal, az egykor profi jégkorongozóval oktatja a kicsiket minden szombat és vasárnap délelőtt.
A téli szünetben minden délelőtt a pályán voltak, és Zsófi úgy látja, hogy a szülők elégedettek a harmadik éve folyó oktatással.
Korábban a szülők kérték ezt a lehetőséget, hiszen nem tudták a gyerekeket biztonságban, amikor a nagyokkal együtt mehettek csak a pályára a gyerekek.
Miután stabilan állnak a gyerekek a jégen, megtanulnak elindulni, egyenesen haladni, kanyarodni, megállni, koszorúzni és hátra felé haladni, így minden olyan figurát elsajátíthatnak, amit a nagyok tudnak.
Zsófi állítja: most csodálatos a jég, most érdemes meglátogatni a jégpályát, minden korosztálynak.
Cselőtei József és felesége a pálya széléről figyelte a két gyermeket.
József magára nézve tart a korcsolyázás veszélyeitől, egy felnőtt magasságából nagyobbat lehet esni állítja.
Lacika éa Julika viszont bátran hasítja a jeget, Julika elmondta: sokszor elesett már, de ez nem zavarja, felkel, és folytatja a siklást.
Arnay
2011-01-29 13:09:05
Martonosi János
Hamarosan célba ér a rally-s mentő
Mindössze 350 kilométerre vannak a céltól a Rádió 7 és a promenad.hu által is támogatott` Vedd Észre Csapat` tagjai a Budapest-Bamako Rallyn.
Az egyik versenyzőtől Csikesz Pétertől megtudtuk, eddig elkerülte őket a technika ördöge.
Nagyobb problémák nélkül úsztuk meg eddig a túrát.
Hamarosan elérjük azt az Bamako előtti települést, Diembát, ahová adományokat viszünk.
Úgy hírlik a faluban kisebb karnevállal várnak minket a lakosok mondta a versenyző, aki beszámolt arról is, hogy nemrégiben Mauritániában közel kétezer kilométeren keresztül autóztak az óceán partján, a rally legszebb része is ez volt.
Innen még 250 kilométer Mali fővárosa, ahol a cél is van nyilatkozta Csikesz.
Terveink szerint vasárnap délben haladunk át a célvonalon.
Utána elbúcsúzunk a mentőautótól, amelyet szintén ajándéknak szántunk, és a járművet egy helyi sofőr vissza viszi Diemaba, ahol az adományokat is hagyjuk.
A mentővel versenyző Csikesz Péter elmondta azt is, hogy egyelőre úgy tűnik alaptalanok voltak azok a félelmek, amelyek miatt majdnem elmaradt a verseny.
Minden rendben volt, a táborunkat minden alkalommal fegyveresek őrizték emelte ki.
2011-01-29 13:24:37
Olasz Monika
Nyitott kapuk a Ginkgoban
Nem kell szobát foglalnunk ahhoz, hogy beüljünk egy kávéra vagy egy teára, esetleg egy kellemes vacsorára a Best Western Hotel Ginkgo Sasba, mindezeket anélkül is megtehetjük.
Bármikor bérelhetünk egy kerékpárt vagy használhatjuk a hotel mélygarázsát is tudtuk meg Szabó Mihálytól, a Best Western Hotel Ginkgo Sas igazgatójától, aki a szálloda szolgáltatásai mellett a februári rendezvényekről is beszélt.
Hódmezővásárhely egyetlen négycsillagos szállodája nyitott kapukkal vár mindenkit.
Bármikor, bárki beülhet a hotel bárjába egy kávéra, teára vagy forró kakaóra, a nap minden órájában.
Igénybe vehetik a lakosok a masszázst és a fitness szolgáltatások közül is választhatnak.
A szálloda különtermei és étterme tökéletes helyszínt biztosít a különböző családi vagy céges rendezvényeknek, akár egy lakodalomnak is mondta Szabó Mihály.
A szálloda mélygarázsa a nap 24 órájában a helyi lakosok és a városba érkező vendégek rendelkezésére áll jelentette ki a szálloda igazgatója.
A parkolási díj 140 Ft/óra, este 18 órától reggel 8 óráig csak 70 Ft/óra.
Február 4-től folytatódnak a zenés esték a szállodában árulta el az igazgató.
A Ginkgo Sasban fellép Bencsik Attila, Paku Beáta és Sallai László is.
Február 12-én borvacsorával várják mindazokat, akik szeretik a jó bort és a kulináris élvezeteket.
A rendezvényen Takler Ferenc, szekszárdi borász avatja be a vendégeket a borkóstolás rejtelmeibe.
A Best Western Hotel Ginkgo Sasban márciusban sem lehet unatkozni, hiszen március 18-án, a hódmezővásárhelyi születésű St. Martin, a magyar zene jeles képviselője ad koncertet.
Szabó Mihály hangsúlyozta, érdemes a Rádió7 Valentin-napi játékában részt venni, hiszen a fődíj egy romantikus este Hódmezővásárhely első és egyetlen négycsillagos szállodájában, a Best Western Hotel Ginkgo Sasban.
Az este egy gyertyafényes, pezsgős vacsorával kezdődik, amelyet a lakosztályban vagy az étteremben szolgálnak fel igénytől függően.
A vacsora után a nyertes pár a szállodában töltheti az éjszakát és a szálloda szolgáltatásait is igénybe veheti.
Ezzel még nem ért véget a kényeztetés, hiszen másnap reggel egy kellemes reggelit is eltölthetnek a szállodában.
Sorsolás február 14-én.
2011-01-29 13:26:06
Martonosi János
Környezettudományi konferencia a sózásról
Évente átlagosan ötven olyan nap van, amikor a magyar utakon síkosság- mentesítésre van szükség.
Ősztől bár kötelező a jégmentesítés tilos a hagyományos sózás a parkokban, köztereken és járdákon.
A szabályozás azonban az utakra egyelőre nem vonatkozik.
Az emberi életmóddal vagy az ipari folyamatokkal kapcsolatos hatások értékelése és kontrollja egyre nagyobb hangsúlyt kap azokban a felsőoktatási intézményekben is, ahol a környezetvédelmi hatások pontos és szakszerű értékelésére, kezelésére a társadalmi és az ipari igények minél szélesebb körű kiszolgálására különösen odafigyelnek.
Magyarországon az elmúlt év végéig mindenki azzal olvasztotta a jeget, amivel akarta, ugyanis a síkosság-mentesítésre vonatkozóan egységes EU-szabályozás nem létezik.
A 2008-as hazai korlátozó kormányrendelet, 2010. január 1-től lépett hatályba, elsősorban a fás szárú növények védelmében.
Azóta tilos a sózás a parkokban, játszótereken és járdákon, de a köztereken, hegyi utakon is érdemes lehet egyéb megoldásokat alkalmazni.
A sót helyettesítő anyagok a nyugat-európai országok gyakorlata szerint kezdenek terjedni hazánkban is.
Általában célszerű több módszert ötvözni a jég(síkosság)mentesítés gyakorlatában és alkalmazkodni a helyi sajátosságokhoz is, hogy a környezetet kevesebb kár érje.
Hazánkban a jégmentesítés az ingatlantulajdonosok feladata, melyre sózás helyett az egyéni háztartásokban inkább egyéb szervetlen anyagokat, kőzúzalékot, homokot ajánl a szakember.
Biró Borbála talajbiológus egyetemi tanár felhívta a figyelmet arra is, hogy a sózásra a talajok különböző mikroorganizmusai is érzékenyek, a fákra, növényekre és a vízbázisokra kifejtett veszélyek ezen keresztül is kialakulhatnak.
Kiemelt fontosságú ezért a Dunaújvárosi Főiskola Műszaki Intézetének Természettudományi és Környezetvédelmi Tanszékén a szervetlen sók (sózás) talajokra kifejtett hatásainak a pontos megismerése, illetve ezzel párhuzamosan a jégmentesítésre használt szerves anyagok lebontásában közreműködő mikroorganizmusok vizsgálata is az MTA Talajtani és Agrokémiai Kutatóintézetben EU-7-es nemzetközi` Soil-CAM` kutatási háttérrel.
A régió és a Dunaújvárosi Főiskola válaszai az anyagtudomány és -technológia új kihívásaira elnevezésű, a TÁMOP 4.2.2-08/1/2008-0016 kódú pályázat keretén belül 2011. január 31. és február 2. között megrendezésre kerülő Anyag- és Környezettudományi Konferencia-sorozaton, a Dunaújvárosi Főiskolán egész napot szentelnek az emberi tevékenység, különösen az ipari folyamatok talajokra (talajéletre) kifejtett hatásainak a bemutatására, a környezetszennyezési károk ellenőrzésének és kijavításának a lehetőségeire, illetve azoknak a talajkarbantartási eszközöknek a bemutatására, amelyekkel a visszafordíthatatlan talaj-környezeti károk megelőzhetők.
A projekt az Európai Unió támogatásával, az Európai Regionális Fejlesztési Alap társfinanszírozásával valósul meg.
Forrás: szegedma
2011-01-29 13:37:37
Martonosi János
Világszínvonal feletti lesz a szegedi szuperlézer
Egyedülálló kutatóközpont jöhet létre Szegeden, ha megvalósul a szuperlézer bázis.
A lézerkutatásra épülő technika az orvosi, biológiai és egyéb tudományos területeken nyújthat teljesen újszerű megoldásokat.
Az Európai Unió kiemelt nagyberuházásai közé tartozó szuperlézer bázis több mint egy tucat ország összefogásával készül hármas munkamegosztásban, Prága és Bukarest részvételével.
A 65 milliárd forintos beruházás tervezői szerint teljesítménye meghaladja majd a jelenleg ismert világszínvonalat.
Szabó Gábor rektor, lézerfizikus szerint az új beruházás nemcsak kiemelkedő tudományos, hanem gazdasági fejlődést is hoz a térségnek.
A kormány a Széchenyi Terv bemutatásakor jelentette be, hogy támogatja az építkezést.
Lippényi Tivadar, a szuperlézert megépítő cég ügyvezetője a Krónikának elmondta: ahol a világban a szegedihez hasonló nagyszabású kutatólétesítmények épültek, forradalmi ötletek születtek.
Az egész mikroelektronika ide vezethető vissza fogalmazott az ügyvezető.
Forrás: MR
2011-01-29 13:50:29
Antal Sándor
Hatot rúgott a HFC, az idei év első edzőmeccsén
Lejátszotta első felkészülési mérkőzését a Hódmezővásárhelyi FC labdarúgó csapata szombaton, akik az igen csípős hidegben magabiztosan verték meg az Orosházi Rákóczit.
A találkozón pályára lépő Sós Bence, akit az FC Twente tesztelt, négyszer köszönt be.
A hideg ellenére remekül előkészített műfüves pályán csapott össze a két gárda szombaton délelőtt.
A kék-sárgákon meglátszódott a kemény edzésmunka a találkozó elején, ugyanis kicsit álmosan kezdtek a Kandó legények, de a végére beindult a szekér és hatig meg sem álltak a srácok.
A gólokból nagyban kivette a részét a fiatal Sós Bence, aki négyszer talált be, míg Varga Máté és Rácz Dezső is mattolni tudta ellenfelét.
Mint minden első edzőmeccsen, így ma is meglátszódott a fiúkon a sok edzés, ugyanis tompán mozogtak, de most ennek van itt az ideje.
Ennek ellenére nagyon sok ziccert tudtunk kialakítani, melyből sok ki is maradt.
A szombati ellenfelünk tökéletes edzőpartner volt, dolgozunk tovább és szerdán jön az NB II-es Baja fogalmazott a mérkőzést követően Kandó Róbert, vezetőedző.
A mérkőzésen mindenki pályára lépett, így azok a nézők, akik kilátogattak ismeretlen arcokkal is találkozhattak, ugyanis Kavarics N. (védő) és Kohajda G. (középpályás), a két próbajátékos is szóhoz jutott.
Az előbbit biztosan leigazolja a HFC, míg a Mosonmagyaróvárból érkező labdarúgó sorsa később fog eldőlni.
HFC: Kovács Jesenszki, Sipos, Kavarics, Bakos Kökény, Domonkos Kohajda, Krasznics, Marton Rácz.
Játszottak még: Halász, Szűcs, Huszár, Tóth, Mucsi, Koncz A., Koncz K.,
Juhász, Varga, Török, Sós, Szabó, Bata.
Gólszerzők: Sós Bence (4), Varga Máté, Rácz Dezső, ill. Kánya Péter
2011-01-29 13:54:52
Olasz Monika
Kényelmesen és kellemesen az otthonunkban
Az OTTI Lakberendezési Stúdió közel 22 éve várja a vásárlóit.
Az üzletben vásárolhatunk lakástextilt, függönyt, terítőt és kelméket is, valamint lámpaernyőt és egyéb kiegészítőket, dekorációkat.
Gyűjthetünk ajándékötleteket vagy éppen berendezhetjük az új otthonunkat is.
A részletekről Szépné Vass Ottilia, a stúdió tulajdonosa beszélt.
A lakberendezési stúdióba főként hölgyek járnak, a férfiak esetleg ajándékvásárlás céljából térnek be az üzletbe tudtuk meg Szépné Vass Ottiliától.
A vendégünk hangsúlyozta: mindig, mindenkinek próbál segíteni a vásárlás során, előfordul, hogy az érdeklődők nem tudnak dönteni melyik terméket is válasszák.
A vendégünk a Valentin-nap jelentősége és története mellett arról is beszélt, hogy már a stúdióban is készülnek a szerelmesek napjára.
Mint mondta, ilyenkor főként a pirosabb darabok, dekorációk kerülnek előtérbe.
Szépné Vass Ottilia véleményét szívesen kérik ki a barátok és a családtagok is.
A tulajdonos kijelentette: az a legfontosabb, hogy a kényelmes és a kellemes közérzet állandóan jelen legyen az otthonunkban.
Ha Ön is ajándékvásárlás vagy lakásfelújítás előtt áll látogasson el az OTTI Lakberendezési Stúdióba Hódmezővásárhelyre, a Kinizsi utca 5. szám alá.
Érdeklődhet telefonon is, a 0630/204-21-99-es számon.
2011-01-29 15:43:57
Kutasi Roland
A héten elbocsátották állásából azt a segédápolónőt, aki jogosulatlanul szerzett tudomást egy beteg kórházi kezeléséről, sőt ezután erről még beszélgetett is egy harmadik személlyel.
Az abortuszon átesett érintett már a kártérítési peren gondolkodik.
- Orvosaim javaslatára, egészségügyi okok miatt kellett végrehajtani az abortuszt, még decemberben - panaszolja Szabóné Bóna Erika.
- Már magát azt a lelki terhet is nehéz feldolgozni, hogy betegségem, a folyamatosan szedendő gyógyszereim miatt, egyelőre nem lehet gyermekem.
Igaz, folyamatosan védekeztünk, de sajnos, egyetlen módszer sem lehet százszázalékos biztonságú.
Hetek múlva az egyik ismerősöm - akkor azt hittem, barátnőm - elmondta, hogy korábban neki is egy hasonló nőgyógyászati beavatkozáson kellett átesnie.
Ekkor gondoltam úgy, hogy megosztom vele: kényszerűségből mi is a terhességmegszakítás mellett döntöttünk.
Ekkor derült ki, hogy ő már rég tudott arról, hogy a jászberényi kórházban abortuszom volt.
A hölgy ekkor tett hivatalosan panaszt a kórházban, amelynek nyomán belső vizsgálat indult.
Arról tájékoztatták, hogy a vizsgálat szerint egy - a kórház másik osztályán dolgozó - ápoló valóban jogosulatlanul szerzett tudomást kórházi kezeléséről.
Ugyanakkor arra is fény derült, hogy a` barátnő`, akitől Szabóné Erika megtudta, hogy` kibeszélték`, már azelőtt értesült az abortuszról, hogy az ápolónő érdeklődött volna tőle Szabóné hogylétéről.
- Azt szerettem volna, ha csak a legszűkebb családom tud a dologról, viszont azt követően, hogy a pletyka révén egyre többen tudomást szereztek a beavatkozásról, már nem akarjuk titkolni.
Szeretném, ha esetem példa lenne arra, hogy mennyire nem tartják tiszteletben a betegek jogait.
Ezért nem elégszem meg most már annyival, hogy az ápolónőt elbocsátották.
Egyértelmű számomra, hogy rajta kívül más is betekintett az adataimba.
Az egykori barátnőm arra hivatkozik, hogy már nem emlékszik, kitől hallott a kezelésemről, nyilván nem akar emlékezni rá.
Nem leszek nyugodt, amíg ki nem derítem, kitől eredt a pletyka.
Szabóné Erika közölte, újabb levéllel kereste meg a kórház vezetését, miszerint vizsgálják meg, kik, mikor és milyen célból jutottak hozzá adataihoz a számítógépes adatbázisban.
- Amikor az ember bekerül a kórházba, eleve kiszolgáltatottnak érzi magát, amelyet sajnos ki is használnak, s mint esetünkben is egyértelműen látszik, még az adatainkkal és egészségügyi dokumentációnkkal is visszaélnek.
Szeretném, ha az emberek, betegtársaim felismernék azt, hogy ennek nem kell így lennie.
Ügyvédünkkel egyeztetve kilátásba helyeztük, hogy kártérítési pert indítunk a kórházzal szemben.
Dr. Bálint Péter, a jászberényi Szent Erzsébet Kórház Nonprofit Közhasznú Kft. ügyvezetője megerősítette, hogy a vizsgálatot követően megváltak az érintett segédápolónőtől, mert jogosulatlanul jutott hozzá a személyes adatokhoz.
A kórház számítógépes rendszere - amilyet más kórházak is használnak - náluk éppen továbbfejlesztés alatt áll, és az esemény éppen arra mutat, hogy a hozzáférés lehetőségét szigorúbbá kell tenni.
Függetlenül a számítógépes rendszer hozzáférésének szabályaitól, számunkra tanulság: még inkább nyomatékosítaniuk kell dolgozóink körében, hogy a titoktartás mindenki szármára kötelező.
A kórház igazgatója hozzátette: a panaszos újabb kivizsgálást kérő levele megérkezett hozzájuk.
Az intézmény részéről lezártnak tekintik az ügyet, mivel a számítógépes rendszer nem alkalmas olyan mélységű utólagos visszaellenőrzésre, hogy kik férhetnek hozzá betegük személyes adataihoz.
(Forrás és teljes cikk: szoljon.hu)
2011-01-29 15:45:13
Kokovai Péter
Három tizenéves rongálta meg a zsidótemető síremlékeit
Három fiatalkorú " erőfitogtatásból " rongálta meg a marcali zsidótemető síremlékeit; szombaton délelőtt gyanúsítottként hallgatták ki a fiatalokat, akik beismerték tettüket - közölte a rendőrség.
A 75 síremléket még múlt vasárnap döntötték le - tájékoztatott Bíró Gábor, a Somogy Megyei Rendőr-főkapitányság sajtóreferense.
A rendőrség, miután pénteken értesítették a történtekről, nagy erőkkel kezdett nyomozni az elkövetők után.
A 14-15 éves marcali fiatalok saját bevallásuk szerint " egy hirtelen ötlettől vezérelve, mintegy egymás előtti erőfitogtatás végett " döntötték el síremlékeket - mondta a sajtóreferens.
A homokkőből, illetve márványból készült síremlék megrongálásával a gyanúsítottak mintegy 1,5 millió forint kárt okoztak.
Forrás: MTI
2011-01-29 15:53:38
Kokovai Péter
A vállalatok nagy többségénél találtak valami szabálytalanságot
A karbantartási folyamatokat ellenőrizte az Országos Munkavédelmi és Munkaügyi Főfelügyelőség (OMMF) 323 munkáltatónál, és az ellenőrzött munkaadók 84,7 százalékánál tapasztalt valamilyen szabálytalanságot - közölte a felügyelőség az MTI-vel.
A karbantartással kapcsolatos veszélyekre és kockázatokra tekintettel az Európai Munkahelyi Biztonsági és Egészségvédelmi Ügynökség a 2010-2011-re európai kampányt hirdetett a biztonságos karbantartás feltételeinek teljesülése érdekében.
Az OMMF munkavédelmi hatósága a kampányhoz kapcsolódva 2010. október 27. és december 01. között vizsgálta a karbantartási folyamatok egészséget nem veszélyeztető és biztonságos feltételeinek teljesülését.
Az OMMF 150 munkavédelmi felügyelője 1.276, karbantartási tevékenységet végző munkavállalót is ellenőrzött, akik közül 875 dolgozónál - az ellenőrzött munkavállalók több mint kétharmadánál - állapították meg a szabálytalan körülmények közötti foglalkoztatást.
Az ellenőrzések során 200.000 forint értékben egy munkavédelmi, összesen 220.000 forint értékben hat szabálysértési, és 161.000 forint értékben 13 helyszíni bírságot szabtak ki.
Az ellenőrzések tapasztalatai szerint a karbantartási munkát a nagyobb ipari munkáltatóknál általában jól megszervezték, a munkáltatók 58,7 százaléka készített egységes és átfogó megelőzési stratégiát a karbantartási folyamtokra.
A munkáltatók 89,1 százaléka elvégezte a munkahely, a munkaeszközök, a felszerelések és a berendezések rendszeres és folyamatos műszaki karbantartását.
A speciális, komoly szaktudást igénylő gépek esetében a munkáltatók a karbantartást arra szakosodott vállalkozókkal végeztették el.
A tervszerűség itt meghatározó, mert hosszú előkészület után lehet csak a teljes gépparkot karbantartani, esetleg új géptípusra átszereltetni a tevékenységet - olvasható a közleményben.
A munkáltatók többségénél rendelkezésre állt a megfelelő szakképzettségű és számú munkavállaló a végrehajtani kívánt karbantartási tevékenység elvégzéséhez.
A karbantartással járó tevékenységet végző munkavállalók számára a tevékenységnek, illetve az őket érő káros hatásoknak megfelelő védelmet nyújtó egyéni védőeszközök nem voltak teljes körűen biztosítva - derült ki az ellenőrzéseken.
A munkáltatók a munkavállalók 0,4 százalékának egyáltalán nem, 11,8 százalékuknak pedig nem mindegyik kockázati tényező ellen biztosították a megfelelő egyéni védőeszközt.
A munkáltató által biztosított egyéni védőeszközt a karbantartási tevékenységet végző munkavállalók 3 százaléka nem viselte, amely általában a munkáltatói ellenőrzések elmulasztására vezethető vissza.
Az OMMF hangsúlyozza: az ellenőrzés tapasztalatai rámutattak arra, hogy javítani kell a kis- és középvállalkozások munkáltatóinak munkavédelmi ismereteit elsősorban azzal a céllal, hogy felismerjék a munkavédelmi helyzet javítására a megelőzésbe fektetett források gazdasági hasznosságát.
Forrás: MTI
2011-01-29 16:00:00
Kutasi Roland
Tízezrek tüntetnek Kairóban - magyarok nem kértek segítséget a konzultól
Több tízezres tömeg vonult szombat délután Kairó belvárosában Hoszni Mubarak elnök távozását követelve.
A tüntetés néhány órával azután indult el, hogy bejelentették az egyiptomi kormány lemondását.
A tudósítók csak csekély katonai jelenlétről számoltak be és arról, hogy a katonák nem avatkoznak bele a tüntetésbe.
Rendőrök nincsenek az utcákon.
A tüntetők fogadkoznak, hogy nem fogják betartani a meghosszabbított kijárási tilalmat.
Eddig még nem fordultak segítségért az egyiptomi magyar nagykövetséghez az ott élő vagy turistaként ott tartózkodó magyarok az arab országban történt kormányellenes tüntetések kapcsán - közölte a Külügyminisztérium sajtófőoszályának vezetője az MTI-vel szombaton.
Pataki Eszter elmondta, folyamatos kapcsolatban vannak az egyiptomi magyar nagykövetséggel és nem tudnak semmilyen, a kint tartózkodó magyarokat érintő problémáról, egyetlen magyar állampolgár sem jelezte, hogy gondja lenne.
Pataki korábban, még péntek este azt közölte az MTI-vel, hogy nincs olyan információjuk, hogy magyar állampolgárokat bármilyen módon érintettek volna az utcai demonstrációk.
A Külügyminisztérium pénteken a honlapján hívta fel az Egyiptomba utazó magyar állampolgárok figyelmét arra, hogy az elmúlt napokban történt zavargások és tüntetések miatt kerüljék el a tüntetések helyszínét Kairóban és az ország más nagyvárosaiban.
A figyelmeztetésben az is olvasható, hogy ha az utazók elsősorban Sharm el-Sejk és Hurghada üdülőhelyeit keresik fel szervezett utazások keretében, fontolják meg az esetleg tervezett kairói látogatásuk elhalasztását.
Pataki Eszter közölte azt is, a Külügyminisztérium folyamatosan egyeztet a többi uniós tagországgal, de egyelőre nem módosítottak ezen a figyelmeztetésen.
Egyiptomban kedd óta kiterjedt kormányellenes tüntetések folynak.
Az utcai demonstrációkban eddig csaknem huszonöten meghaltak és több mint ezren megsérültek.
Pénteken több nemzetközi légitársaság törölte a szombati kairói járatait.
(MTI)
2011-01-29 16:30:00
Kutasi Roland
Megszűnt az árvízvédelmi készültség a Körösökön
A folytatódó apadás miatt pénteken este megszűnt az árvízvédelmi készültség a Hármas-Körös alsó szakaszán Szarvasnál, így már a Körösökön sehol nincs érvényben riasztás; a belvízzel elöntött területek nagysága azonban a térségben nem változott - közölte a Körös-vidéki Környezetvédelmi és Vízügyi Igazgatóság ügyeletese az MTI-vel szombaton.
Az igazgatóság működési területén a belvízzel elöntött területek nagysága az előző naphoz képest nem csökkent, továbbra is közel 436 négyzetkilométer.
A tíz belvízvédelmi szakaszból változatlanul hét területen másodfokon, háromban pedig elsőfokon védekeznek.
A 19 működő szivattyútelep az elmúlt napon 3 millió köbméter vizet emelt át a főbefogadó folyókba és csatornákba.
Tavaly december elseje óta pedig több mint 305 millió köbméter vizet szivattyúztak el.
Az önkormányzatok közül a vízügyi szervezet működési területén 17 településen védekeznek.
Ötben másodfokon, 12-ben pedig első fokon küzdenek az elöntések ellen.
A belvízvédelmi munkálatokban az elmúlt napon 132 fő vett részt.
(MTI)
2011-01-29 16:30:00
Kutasi Roland
Tizenhat kilós daganatot műtöttek ki egy nő hasából
Egy 15,9 kilogrammos daganatot távolítottak el egy nő alhasából Hondurasban.
A középkorú nőnek már két éve nőtt a testében a daganat, de csak most tudott elegendő pénzt szerezni, hogy eltávolíttassa a jóindulatú elváltozást.
Az 51 éves nő, aki egy észak-hondurasi faluból származik, elmondása szerint már több mint két éve szenved a méhdaganattól.
A tumor komoly fájdalmakat és gyakran vérzést okozott nála.
Eddig azonban nem volt elég pénze ahhoz, hogy orvosi segítséget vegyen igénybe - mondta el kedden a La Tribuna című hondurasi lapnak.
A tumort végül egy nőgyógyászokból és onkológusokból álló csapat 2,5 óra alatt távolította el a páciens testéből.
Az operációt követően az orvosok megállapították, hogy nem rosszindulatú a daganat.
(MTI)
2011-01-29 16:36:38
Kutasi Roland
Szabadulnának a szivattyútól
2011-01-29 16:45:00
Kutasi Roland
Nincs kibúvó, minden patika köteles gyógyszert keverni
Ezentúl egyetlen gyógyszertár sem bújhat ki a magisztrális gyógyszerkészítés alól.
A patikusok kamarája üdvözli a szigorítást, amely a szakma hagyományokhoz való visszatérését erősíti.
Anyáink, nagyanyáink még esküdtek az Alizka-féle csodakenőcsre.
A szépítő krémnek már csak a legendája, no meg a hét lakat alatt őrzött receptje létezik.
Dr. Melczer Mária Ágnes, a Magyar Gyógyszerész Kamara megyei elnöke mégis szívesen lapoz bele azokba a füzetekbe, amelyet pendliző pályakezdőként a gyógyszertárak bevált saját készítményeivel írt tele.
Akkoriban még a patikusok készítették az angolkeserűt, amelyből étvágyhozónak hajtottak fel egy gyűszűnyit az emberek evés előtt.
Citrom-, bergamott-, levendula- és rózsaolajból keverték a virágos, kesernyés, édes és a friss illatú kölniket.
A hetvenes és a nyolcvanas években mégsem a pacsuli lengte be a patikák levegőjét, hanem a jellegzetes gyógyszerillat.
Nem véletlenül, hiszen alig ezerféle orvosságot tartottak akkoriban, a forgalmuk negyven százalékát a helyben készített magisztrális készítmények alkották.
- Ma már, amikor mintegy tízezerféle gyári gyógyszer létezik, a magisztrális szerek aránya a 20-30 évvel ezelőttinek kevesebb mint a felét teszi ki.
A betegre szabott készítmények sokszor mégis megkerülhetetlenek, a legtöbb ilyen receptet bőrgyógyászok és gyermekorvosok írják fel, kenőcsök, kanalas orvosságok, kúpok, orrcseppek, porok formájában - magyarázta dr. Melczer Mária Ágnes.
Mint mondta, a patikusnyelven` magizásként` emlegetett művelet magas szakértelmet kívánó, aprólékos munka.
Ráadásul a magisztrális díjat jó tíz éve nem emelték, miközben az alkalmazottak bére, az energia ára nőtt.
Nem véletlen, hogy több gyógyszertár igyekezett kibújni alóla.
(Forrás és teljes cikk: beol.hu)
2011-01-29 17:00:00
Kutasi Roland
Új albummal jelentkezik Karel Gott
Elege van régi slágereiből Karel Gottnak: a 71 éves " prágai csalogány " új albummal jelentkezik.
" A rajongók lassan megunják, hogy mindig ugyanazokat a dalokat hallgassák, ahogy én is " - mondta el a cseh énekes.
A pénteken piacra kerülő Hinter der Sonne - Lieder, die ich im Herzen trage (A nap mögött - dalok, miket a szívemben hordok) című lemez öt új dal mellett 16 már korábban megjelent, de kevésbé ismert dalt tartalmaz.
Gott azokat az elfeledett dalokat szeretné újraéleszteni, amelyek sohasem váltak nagy slágerré, de a személyes kedvencei közé tartoznak.
A kedvenc dalok megkereséséhez lemezkiadó cégével Gott átkutattatta a prágai archívumot.
Kiderült, sok elfeledett kedvenc csak vinilváltozatban létezik.
Az albumon helyet kapott például Udo Jürgens Tausend Fenster (Ezer ablak) című balladája, amellyel Gott Ausztriát képviselte az 1968-as Eurovíziós fesztiválon - a szocialista Csehszlovákia nem volt tagja az Eurovíziónak.
Ez a fellépés volt a " Kelet Sinatrájaként " emlegetett művész karrierjének első lépcsőfoka.
Gott ezt követően számos felkérést és ajánlatot kapott Nyugat-Németországból.
Az albumon többnyire lendületes, táncolható dalok kaptak helyet, például a Du lebst nur einmal (Csak egyszer élsz) 1978-ból és a Maruschka 1979-ből.
Az új lemez ötlete Florian Silbereisen televíziós műsorvezetőtől származik, akivel Gott februártól németországi turnéra indul: összesen 48 városba látogatnak el.
" Egy ilyen turné előtt kell valaminek történnie: nem lehet egyszerűen csak elénekelni a régi dalokat " - véli az énekes.
Gott kifejtette: nem érzi magát túl öregnek az ilyen nagy projektekhez.
" Karrierem még nem ért véget, még olyan sok megtapasztalandó dolgom van ".
Gott Németország mellett igen népszerű Oroszországban és Lengyelországban, fellépett a híres New York-i Carnegie Hallban, és több alkalommal koncertezett Magyarországon is.
(MTI)
2011-01-29 17:15:00
Kutasi Roland
Mádl: A médiatörvény körüli vita túl van dimenzionálva
Mádl Ferenc szerint nem lehet érteni a médiatörvényt ért a baloldalról érkező külső és belső támadás motívumait.
A volt köztársasági elnök a nyolcvanadik születésnapja alkalmából a Magyar Nemzetnek adott interjújában úgy vélekedett: valójában nem a médiatörvénnyel van baja a baloldalnak, hanem azzal, hogy Magyarország az egyetlen állam a térségben, ahol a keresztény-polgári szövetség kétharmados többséget szerzett a parlamentben.
Véleménye szerint a jogszabály körüli vita túl van dimenzionálva, a reakciókat pedig túlzottnak és hiszterizáltnak tartja.
Mádl Ferenc a napilapnak úgy nyilatkozott: nem olvasta ugyan végig pontról-pontra a törvényt, de tudja, miről van szó.
Hitelt érdemlő és hozzáértő emberek állítják, hogy lényegében a hatályban lévő európai törvényeket követi, azok modellje - közölte, hozzátéve: " úgyhogy nem is lehet valójában érteni a baloldalról érkező külső és belső támadás motívumait ".
A volt államfő a kormány egyéb intézkedéseit ért támadásokkal kapcsolatban hangsúlyozta: az Alkotmánybíróság hatáskörének a csorbításáról lehet vitatkozni, de ami például a magyarországi jogállamiságot, a demokráciát, a véleménynyilvánítást illeti, arról nem.
Mádl Ferenc úgy látja: valójában nem a médiatörvénnyel van baja a baloldalnak, hanem azzal, hogy Magyarország az egyetlen állam a térségben, ahol a keresztény-polgári szövetség kétharmados többséget szerzett a parlamentben.
(MTI)
2011-01-29 17:30:00
Kutasi Roland
Megmérték, milyen gazdagok a horvátok
A horvátok több mint 80 százaléka saját tulajdonú lakásban vagy házban él, 13 százalékuknak nyaralója is van, a háztartások háromnegyedében pedig legalább egy autót is tartanak derül ki a GfK piackutató Zágrábban közzétett horvátországi kutatási adataiból.
A horvát háztartások felszereltségét ezer fős mintán felmérő vizsgálat szerint a mintegy 4,5 millió lakos több mint 80 százaléka saját házban vagy lakásban él, a családok 59 százalékának kertje is van.
Hétvégi házzal vagy nyaralóval a háztartások 13 százaléka rendelkezik.
A horvát családok 76 százalékának van személyautója, egy-egy ilyen háztartásra átlagosan 1,2 gépkocsi jut.
Az otthonok 99 százalékában működik vezetékes vagy mobiltelefon, a hordozható készülékekből a vezetékesekhez képest két százalékkal jobb, 89 százalékos az ellátottság.
Egy családban átlagosan 2,5 mobiltelefont használnak, minden harmadik háztartásban legalább egy okostelefon is csörög.
Tévékészülékekből a lakások 99 százalékában van legalább egy, az otthonok 55 százalékában laposképernyős készüléken nézik az adást.
A horvátok 17 százaléka műholdvevővel rendelkezik, több mint 14 százalékuknak pedig kábeltelevíziós előfizetése van.
Asztali számítógép, laptop vagy notebook a háztartások kétharmadában található, egyharmaduknál nyomtató is működik.
Internetcsatlakozással a háztartások 62 százaléka bír, s míg Zágrábban 75 százalékos, Szlavóniában csak 39 százalékos az ellátottság.
Minden tizedik horvát család rendelkezik legalább egy videokamerával, 55 százalékuk pedig fényképezőgéppel; 48 százalékuk digitális fotókat tud készíteni.
Két százalékot kivéve majdnem minden otthonban található hűtőgép és mosógép, minden harmadikban mosogatógép is.
Mikrohullámú sütővel a háztartások 52 százaléka rendelkezik.
A GfK felmérése szerint Horvátországban ma az otthonok 28 százalékában működik klímaberendezés.
Ennél nagyobb, 65 százalékos a felszereltsége a dalmáciai lakásoknak, az Isztrián és Zágráb környékén pedig 48 százalékos.
(MTI)
2011-01-29 17:45:00
Kutasi Roland
Döbbenetes!
Orgazmusallergiában szenvedő férfiak
Egy ötvenéves nős férfi 19 éves kora óta minden ejakulációja alkalmával kellemetlen tüneteket él át.
Orgazmusa után rendszeresen belázasodik, legyengül, megfájdul a feje, zavarossá válik a beszéde, feledékeny lesz, rémálmok gyötrik, hogy a feldagadt ajkait és torkát már ne is említsük.
A tünetek már annyira súlyosak voltak, hogy feleségével kizárólag péntekenként éltek házaséletet, így a hétfői munkakezdésig volt ideje a férfinek összeszedni magát, aki ráadásként korai magömléstől is szenvedett.
A fenti esetről a Journal of Sexual Medicine című folyóiratban számoltak be holland orvosok, akik először 2002-ben találkoztak ezzel a betegséggel.
Kezdetben azt feltételezték, hogy a jelenségnek pszichológiai oka van, és az ejakulációtól való félelemmel függhet össze, később azonban Angliában is jelentkezett a betegség két férfinél, és egyiküknél komoly javulást tapasztaltak, miután nem szteroid tartalmú gyulladáscsökkentőt kapott az ejakulációja előtt, illetve utána két napig.
Ez azt sejtette, hogy a problémát az immunrendszer reakciója okozhatja.
A holland orvosok allergiatesztet végeztek a tüneteket produkáló férfiakon, és 33-ból 29-en allergiás tüneteket mutattak az ondóra.
Az orvosok ezután hosszú kezelésbe kezdtek, mely során először negyvenezerszeresére hígították az ondót, amellyel beoltották a fent említett férfit, majd 31 hónapon át fokozatosan csökkentették a hígítást.
És meglepő módon a kezelés működött.
A férfi tünetei nem szűntek meg teljesen, de jelentősen enyhültek és sokkal rövidebb ideig tartottak, ráadásul még a korai magömlés problémája is megszűnt nála adta hírül a MediPress.
Marcel Waldinger, a tanulmány szerzője, a Hágai Kórház Pszichiátriai és Neuro-szexológiai osztályának munkatársa elmondta, hogy az eredmények egyértelműen cáfolják azt a feltételezést, hogy a betegségnek pszichológiai oka lenne.
Hogy vajon mitől válik valaki allergiássá a saját ondójára, abban még a tudósok sem biztosak, de azt feltételezik, hogy talán valamilyen rés van az ondóvezetékben, ami miatt az ondók kapcsolatba kerülnek a T-limfocita nevű immunsejtekkel, amelyek erre válaszként beindítják az immunrendszer vészcsengőjét, és allergiás reakcióval válaszolnak.
(Forrás: otvenentul.hu)
2011-01-29 18:00:00
Kutasi Roland
" - Apám mindig azt mondta, a dinnye csak a kapás árnyékát szereti.
Ezért is kell a viharfellegeket eloszlatnunk az ágazat fölött.
Míg 2003-ban hazánk adta a világ 4. legnagyobb dinnyeexportját, azóta egyre jobban kiszorulunk a piacról.
A belföldi értékesítés sem rózsás.
Az üzletláncok sok import dinnyét hoznak be. "
Megtelt a város sportcsarnoka, annyian voltak kíváncsiak az I. Nemzeti Dinnyefórumra Medgyesegyházán.
Békés megyében 3500 hektáron mintegy ezer család megélhetését biztosítja a piros bélű gyümölcs.
Az ország jó néhány pontjáról és külföldről érkeztek gazdák, s az ágazat más szereplői a fórumra.
Még iskolaszünetet is elrendeltek péntekre, a dinnye ilyen jelentőséggel bír a város életében.
A baon.hu szerkesztőségét pedig telefonon` bombázták` az arra járók: hemzseg a város a rendőröktől, valami történt.
A rendőrök és rendőrnek nézett polgárőrök szerepe abban merült ki, hogy a városba érkezők parkolását segítsék.
Ennek ellenére valóban nagy dolgok történtek január 28-án Medgyesegyházán.
Összegyűltek a dinnyeágazat szereplői a termelőktől a felvásárlókig, az áruházláncok képviselőitől egészen a vidékfejlesztési miniszterig, hogy közösen vitassák meg a dinnyetermesztés és -értékesítés problémáit, s együtt induljanak el a megoldás felé.
Az ország rengeteg pontjáról, mi több, a határon túlról is érkeztek vendégek a rendezvényre.
` Cél a legjobb minőségű dinnye!
` - hirdette a molinó, mellyel a tanácskozás résztvevői is egyetértettek.
A termelőket viszont az foglalkoztatta, hogy az elmúlt évek veszteségei után érdemes lesz -e még a dinnyeföld felé nézni.
- Polgármesterré választásom óta szinte nem akadt nap, hogy ne jöjjenek többen-kevesebben a medgyesi termelők az irodámba, a dinnyével kapcsolatos kilátásokról beszélgetni.
Ez is adta az ötletet, hogy szervezzük meg az I. Nemzeti Dinnyefórumot - mondta Ruck Márton polgármester, aki két évtizeden át maga is termesztett dinnyét.
A fórumot a medgyesegyházi Kertészek Földje Akciócsoport Egyesület szervezte, és több hivatal, szakmai szervezet állt az ügy mellé.
- Vészhelyzet van, a huszonnegyedik órában járunk.
Ha most nem lépünk a dinnye megmentéséért, két év múlva már lehet, hogy nem is lesz szükség rá.
A megoldás az összefogásban rejlik - fogalmazott megnyitóbeszédében Medgyesegyháza polgármestere, aki egyben a kertészek földje egyesület elnöke is.
- A dinnye a természet és az emberi munka csodás eredménye - erről már Fazekas Sándor vidékfejlesztési miniszter beszélt, aki karcagi lévén, szintén olyan családban nőtt fel, ahol dinnyéztek.
- Apám mindig azt mondta, a dinnye csak a kapás árnyékát szereti.
Ezért is kell a viharfellegeket eloszlatnunk az ágazat fölött.
Míg 2003-ban hazánk adta a világ 4. legnagyobb dinnyeexportját, azóta egyre jobban kiszorulunk a piacról.
A belföldi értékesítés sem rózsás.
Az üzletláncok sok import dinnyét hoznak be.
Fazekas Sándor szerint a dinnyeágazat mélyrepülése az elmúlt évek elhibázott gazdaságpolitikájának, a gazdasági válságnak, a szélsőséges időjárásnak köszönhető, de a széthúzásnak és a feketegazdaságnak is.
- Aki a feketepiacon adja el a dinnyét, tönkre teszi a gyümölcs jó hírét.
A miniszter szerint meg kell oldani a szankcionálás lehetőségét is a feketefelvásárlással és az éretlen gyümölcs értékesítésével kapcsolatban.
Fazekas Sándor hangsúlyozta, a tárca nem hagyja magára az ágazatot, minden segítséget megadnak.
A vidékfejlesztési miniszter kiemelkedően fontosnak nevezte a marketing szerepét is az ágazat sikeressége érdekében.
Elengedhetetlennek tartja a technológiai fejlesztéseket.
Hangsúlyozta, a kutatásokra is áldozni kell.
- Vannak olyan költségek, amelyeket meg lehetne spórolni.
Drágábbá teszi a termelést, hogy külföldről hozzák be sokan a tökre oltott dinnyepalántát, amelyet itthon is elő lehetne állítani.
Ez hektáronként akár több százezer forintos megtakarítást is jelenthetne a termelőknek - mondta Fazekas Sándor.
- Első lépésnek szántam a fórumot az ágazat megmentése érdekében - mondta a rendezvény után Simonka György, a dél-békési kistérség országgyűlési képviselője, a Magyar Dinnyeszövetség elnöke.
A résztvevők száma a regisztráció alapján 940 fő volt.
- Felhívtuk a szaktárca és a szakmai szervezetek figyelmét az ágazat válsághelyzetére.
Mindenki segítségét kértük.
Simonka György azt sem rejtette véka alá, a medgyesi dinnye megmentéséhez valamennyi szereplőnek - a termelőktől a felvásárlókig, az áruházláncokig - önvizsgálatra van szükségük.
- Tudomásul kell venni, hogy a tíz évvel ezelőtti módszerek, akár a technológiában, az értékesítésben, elavulttá váltak.
Meg kell újulni, és szabályokat bevezetni, amit mindenkinek fontos betartani annak érdekében, hogy a dinnye ne jusson a mogyoró sorsára - utalt a dinnyét megelőző medgyesi` slágernövény` eltűnésére.
Simonka György elmondta, a termelők írásban több mint 500 felvetést tettek, ezeket kiértékelik.
A minisztertől ígéretet kaptak, amennyiben az ötleteik harmonizálnak az Unió szabályozásával, mindent megtesznek az ágazat megmentéséért.
(Forrás és teljes cikk: beol.hu)
2011-01-29 18:38:51
Antal Sándor
Borzasztó hidegek jönnek
Akár -15 fok is lehet az éjjel, napközben is lesz, ahol csak -5 fokig melegszik.
A jobbára felhőmentes éjszakai órákban több helyen képződik sűrű zúzmarás köd, amely vasárnap már nagyobb területen tartósnak bizonyul - szól a meteorológiai szolgálat előrejelzése.
Ugyanakkor vasárnap is számíthatunk napos vidékekre, legnagyobb valószínűséggel északkeleten.
Csapadék vasárnap estig nem várható.
Mérsékelt marad a légmozgás.
A legalacsonyabb éjszakai hőmérséklet általában -6, -11, de a derült, hóval borított helyeken -15 fok közelében alakul.
A legmagasabb nappali hőmérséklet vasárnap jellemzően 0 fok körül várható, de a tartósan borult tájakon csupán -5 fok közelében valószínű.
A jövő hét elején is marad a száraz hideg idő, még kisebb havazásra sem számíthatunk.
Forrás: Nol.hu
2011-01-29 18:51:24
Antal Sándor
Továbbjutott a vásárhelyi Baláti
Győzelemmel kezdett Baláti Balázs a Hód TC kiválósága a szombat délelőtt rajtoló országos bajnokságon, melyet Hódmezővásárhelyen rendeznek.
A 12 éves fiatal két szettben győzte le riválisát.
Szombaton 9 órakor rajtolt el a Csongrád megyei Tenisz Szövetség és a Hód Tenisz Club szervezésében a 12 éves fiúk egyéni- és páros Országos Bajnoksága.
A fiatalok a HK-Ceram Kupáért küzdenek három napon keresztül.
A 32-es táblán a vásárhelyi Baláti Balázst, Szabó Zsomborral sorsolták össze.
A pontban délben kezdődő meccsen a helyi fiatal igen nagy izgalommal kezdett, így aztán 5-1-re el is húzott az első szettben Szabó, de Balázs nem adta fel és esélyt sem engedve 7-5-re hozta a szettet, amit sima 6-2-es siker követett.
Balázs győzelmével vasárnap a 16 között folytatja, de még nem tudni, hogy ki kerül az útjába tájékoztatta portálunkat Huszti Lajos, a Hód TC vezetőedzője.
Baláti Balázs Szabó Zsombor 2-0 (7-5, 6-2)
2011-01-29 19:17:53
Antal Sándor
Sima KITE siker a Kistelek ellen
A KITE Szeged labdarúgó csapata szombaton a megyei I. osztály éllovasával a Kisteleki TE-vel játszott edzőmérkőzést, melyen az NB III-as alakulat kétszámjegyű győzelmet aratott.
KITE-Szeged Kistelek: 11-2 (3-1).
KITE-Szeged: Belecan Laczkó, Saulic, Gellér, Panovics, Kulacsik, Huszárik, Brinszky, Vágó A., Babics, Pálinkó.
Edző: Major László.
Cserék: Szucskó, Balogh, Varga, Batik B., ifj. Major L., Kazán, Fődi, Bárkány, Batik G., Kiss J. Gólszerzők: Major 3, Balogh 2, Pálinkó, Vágó, Babics, Huszárik, Varga, Batik B.
2011-01-29 19:33:56
Antal Sándor
Földrengést jeleztek több helyről Magyarországon
2011-01-29 19:34:59
Molnár Attila
Harc a párásodó szélvédőkkel
Nem típus specifikus probléma az autók szélvédőjének extrém párásodása.
Furcsamód egy idő után olyan mértékben elkezd párásodni a szélvédő, hogy hiába fúvatjuk rá a levegőt, mintha még jobban nedvesedne.
A folytatásban az okokról olvashat.
A párásodás okozója lehet a fűtés- illetve a klíma doboz kondenzvíz-kivezető csövének dugulása.
Ilyenkor a doboz aljában megáll a levegő páratartalmából lecsapódó víz, majd amikor fűteni kezdünk, a meleg légáramlat párologtatni kezdi.
Ettől a befúvott levegő nedvességtartalma magas lesz, ami a még hideg ablakon lecsapódik.
Ha az autóban van klímaberendezés, azt bekapcsolva a keringetett levegő páratartalmának jelentős részét megköti, így jóval szárazabb levegő kerül az utastérbe, de ha a kondenzvíz-kivezető cső el van dugulva, akkor ez csak tüneti kezelés.
A modern autók szellőztető berendezése ezt egyébként az ablakpárátlanító funkció bekapcsolásakor önmagától megteszi.
Egy másik ok lehet, hogy a legtöbb autó a szélvédő előtti esőcsatornából szívja a friss levegőt.
Ha ennek vízleeresztő nyílásai eldugulnak, megállhat benne a nedvesség, ilyenkor eleve magas nedvességtartalmú levegőt szív a ventillátor, amely szintén az utastérben fog lecsapódni.
Ráadásul ilyenkor a pollenszűrő is tisztességesen átnedvesedik, ami hosszú távon garantálja a párás üveget.
A párátlanítás szinte hatástalan, ha a fűtésrendszert belső keringetésre kapcsolva használjuk.
Ilyenkor a rendszer a lábtérből szívja a levegőt, ahol ilyen időben nedves szőnyeget, havas- vizes-sáros cipőket talál.
Érdemes ilyenkor inkább a külső levegő beszívását választani, annak páratartalma hidegben jóval alacsonyabb.
Ha minden rendben van, akkor is a hibákon túlmenően a párának valahol le kell csapódnia, és az a valahol az üvegen lesz.
Ha semmiképpen nem lehet teljesen megszüntetni a párásodást, irányítani még talán sikerülhet.
Ha páramentesítő szerrel kezeljük az első és hátsó szélvédőket, valamint az első oldalüvegeket, a hátsó ajtók üvegei gyűjtik össze a párát.
Ez kevésbé zavarja a kilátást, és időnként le lehet törölni.
2011-01-29 23:10:34
Olasz Monika
Húsz éve a közösség szolgálatában
Idén huszadik alkalommal rendezte meg a Maroslelei Polgárőr és Tűzoltó Közhasznú Egyesület a már hagyományos bálját.
A február 29-i esten a` 20 éves polgárőr` elismerő cím adományozása mellett az` Év kiváló polgárőrét` is megválasztották.
Az esten fellépett a maroslelei néptánccsoport, a jó hangulatról Raksa Bernadett gondoskodott.
A Maroslelei Vendéglőben megjelenteket Szűcs Imre tűzoltásvezető köszöntötte, akit a Maroslelei néptánccsoport követett.
Az esten a nagyok mellett a kisebbek is megmutatták tudásukat.
A táncot betanította, Badicsné Szikszai Zsuzsanna.
Horváth Tamás 14 éve a tánccsoport tagja.
Elárulta, a bálra palatkai és szilárdsági táncokkal készültek.
A 2011-es év egy igen fontos évforduló, ugyanis a polgárőrség húsz éve alakult.
Azóta próbálunk a közrend és közbiztonságon segíteni kezdte meg beszámolóját Gazdag István, a Maroslelei Polgárőr és Tűzoltó Közhasznú Egyesület elnöke.
A polgárőrök 2010-ben letették a munkájuk elvégzéséhez szükséges vizsgát.
A jelenleg 15 fős egyesület mindenben segíti a lelei közösséget, a csoport a 2010-es évben a 365 napból 221 alkalommal volt szolgálatban.
Az egyesület a tavalyi évben öt pályázaton nyert, ezáltal a tűzoltóság segítésére a tűzoltáshoz és szivattyúzáshoz is minden eszköz biztosítva lett.
A Polgárőr bál már hagyományos Maroslelén.
Az egyesület tagjai négy éve a polgárőrség mellett önkéntes tűzoltókként is tevékenykednek, van már felnőtt és ifjúsági csapatuk, de szeretnének egy utánpótlás csapatot is összeállítani a helyi diákokból tudtuk meg Mezőfi Józseftől, az egyesület elnökhelyettesétől.
A helyi vállalkozók támogatásának köszönhetően Gazdag István, Nagy József és Kővágó Attila` 20 éves polgárőr` elismerést vehetett át, míg` 15 éves polgárőr` oklevelet Gazdag Sándor,` 10 éves polgárőr` cím birtokosa pedig Mezőfi József lett.
Gazdag Julianna az` Év kiváló polgárőre` címet kapta.
Az est folyamán többen gratuláltak az ünnepelt 20 éves egyesületnek, így Fejes István makói tűzoltóparancsnok és Batiz István, a Megyei Polgárőr Szövetség elnöke, aki egy oklevéllel köszönte meg a maroslelei egyesületnek a munkáját.
` Nagyon jó a véleményem a polgárőrség munkájáról` jelentette ki Bozsó Zoltán, aki már sokadik alkalommal vett részt a bálon, hiszen mint mondta - minden évben remek a hangulat.
A bálon részt vett Balogh Róbert makói tűzoltóparancsnok-helyettes, Palicz András makói rendőrkapitány, dr. Nagy Mihály nyugalmazott rendőr alezredes és dr. Martonosi György polgármester is.
A meglepetés fekete erdő születésnapi tortát pedig Vincze László készítette.
A jó hangulatról az est folyamán Raksa Bernadett gondoskodott.
2011-01-29 23:42:31
promenad.hu
Bécsi keringő és csárdás volt a nyitótánc
Szombaton tartották diákbáljukat a HISZK Gregus Máté tagintézményének végzős diákjai, a Fekete Sas termeiben.
A bál fővédnöke dr. Lázár János polgármester, országgyűlési képviselő volt.
A diákok az esemény nyitótáncaként bécsi keringőt és csárdást adtak elő, mellyel hatalmas sikert arattak.
Almási István alpolgármestert a bál megnyitására.
Az alpolgármester köszöntötte a jelenlévő diákságot, tanáraikat és külön köszönetet mondott a szülőknek, hiszen mint mondta, a diákbálok létrejöttében nekik van a legnagyobb szerepük.
A megnyitót követően a diákok virágcsokrokkal köszöntötték oktatóikat, majd előadták az esemény két nyitótáncát, a bécsi keringőt és a csárdást.
A diákokat Bakacsiné Rostás Edit és Bakacsi László készítette fel a táncokra.
A zenét a nagyteremben a Drink Panthers zenekar, az étteremben pedig Arany-Tóth Attila szolgáltatta.
2011-01-30 06:18:31
Olasz Monika
Közlekedési információk a Dél-Alföldről
2011-01-30 06:20:12
Olasz Monika
Egyre nagyobb területen lehet tartós a köd
Az előttünk álló éjszakákon gyakran -10 fokig, helyenként -15 fok alá hűl a levegő.
A reggeli ködök feloszlását követően általában napos, de hideg idő ígérkezik, azonban egyre többfelé maradhat meg tartósan a köd, és egyre nagyobb területek alakulhat ki ködfelhőzet.
Vasárnap a reggelre többfelé képződött ködfoltok helyenként csak nehezen oszlanak fel, sőt egyes helyeken tartósan megmaradhatnak, vagy ködfelhőzet alakulhat ki.
Máshol több órára kisüt a nap.
A szél gyenge, mérsékelt marad.
Kora délután -4, 2 fok várható.
Fronthatás nem érvényesül.
Alapvetően kellemes idő lesz, a nap több órára kisüt, ezért érdemes kimozdulni a szabadba.
Forrás: origo.hu
2011-01-30 06:46:57
Olasz Monika
Az Országos Katasztrófavédelmi Főigazgatóság (OKF) közlése szerint a Richter- skála szerint 4,8 erősségű volt a szombaton kora este történt földrengés, amelynek epicentruma Oroszlány térsége.
Három budapesti panelépületben is kisebb károk keletkeztek.
Petróczi Tímea szóvivő közleménye szerint a földfelszíntől 10 kilométer mélységben történt a rengés.
Magyarországon 1985 óta nem történt ilyen erejű földrengés a MTA GGKI Szeizmológiai Intézet tájékoztatása alapján - olvasható a közleményben.
Az OKF-hez nem érkezett jelzés személyi sérülésekről - közölte a szervezet szóvivője az MTI érdeklődésére.
Az első beszámolók szerint csak kisebb károk keletkeztek három budapesti panelépületben a szombat esti földrengésben: a III. kerületben kettő, a XI. kerületben pedig egy tízemeletes épületből jeleztek - nem jelentős - falrepedéseket és vakolatomlást.
Komárom-Esztergom megyében több településen ugyancsak falrepedéseket jelentettek a tűzoltóknak.
Az OKF szóvivője az MTI-vel közölte, hogy a budapesti helyszínekre már úton vannak a statikusok.
Egyik épületet sem kellett elhagyniuk a lakóknak.
A III. kerületben a Hollós Korvin Lajos utcában és a Huszti úton álló tízemeletesben keletkeztek kisebb károk, a XI. kerületben pedig a Gazdagréti téren lévő lakótelepi épületből jeleztek szerkezeti rongálódásokat.
A Huszti úti épületben az MTI tudósítójának a IX. emeleti folyosón mutattak egy függőleges, 2-3 méteres - már meglévő - vékony repedést, amiről azt vélték a lakók, hogy a rengéstől nagyobb lett.
A helyszínen ezért most a statikusokat várják.
A Gazdagréti téren lévő tízemeletes épületben - az MTI helyszínen tartózkodó tudósítója szerint - a 7., a 8. és a 9. emeleten a lépcsőházban vakolatdarabok estek le.
A tűzoltók jelenleg a statikust várják a helyszínen.
A környéken teljes a nyugalom, a közeli üzlet előtt beszélgetnek csak néhányan.
A Komárom-Esztergom Megyei Katasztrófavédelmi Igazgatóság központi ügyelete arról tájékoztatta az MTI-t, hogy a megyében több településén is kisebb falrepedéseket jeleztek a tűzoltóknak.
Lakossági intézkedésre eddig nem került sor, nagyobb károkról nem érkezett jelentés.
Felhívták a figyelmet arra, hogy az embereknek nem kellett elhagyniuk a házaikat.
Az ügyeletvezető azt mondta, azért lehetett Oroszlányban morajlást hallani, mert a földrengés viszonylag közel, 8 kilométerre volt csak a föld alatt.
Popovics György, a Komárom- esztergom Megyei Közgyűlés elnöke arról tájékoztatta az MTI-t, hogy elővigyázatosságból megkezdték a veszélyes üzemek ellenőrzését.
A vizsgálatok szerint a technológiában nem esett kár, intézkedésre sehol nem volt szükség.
Oroszlányban a helyi védelmi bizottság ülésezik, ahol áttekintik a károkat.
A MTA Szeizmológiai Intézete szerint 1985 óta nem volt ilyen erejű földrengés Magyarországon, mint szombaton kora este.
A földrengésről leggyorsabban az internetes közösségi oldalakról lehetett tájékozódni.
Az MTI szerkesztőségébe sok helyről telefonáltak azzal, hogy érezték a földrengést, amely a Richter-skála szerint 4,8 erősségű volt.
Többen arról számoltak be, hogy megmozdult alattuk az ágy vagy a fotel, recsegett a padló vagy összecsörrentek a poharak a polcokon.
Többen azt mondták, olyan volt, mintha kihúzták volna alóluk a széket.
Budapesten nemcsak a budai kerületekben, hanem Pesten is több helyen érezték a rezgést.
Telefonáltak a Ferencvárosból, a XIII. kerületi Róbert Károly körútról is, itt a beszámolók alapján úgy tűnt, hogy inkább csak a magasabb épületekben érezték a rengést.
Fejér megyéből több településről is jelezték, hogy a földrengés erejétől a lakásokban a szekrények megmozdultak, a csillárok kilengtek.
A rengéseket Veszprémben, és Balatonalmádi térségében is érezték.
Földmozgást észleltek Délnyugat-Szlovákiában is: Révkomáromban, Dunaszerdahelyen, Nagyszombatban, Érsekújvárban, Léván és néhány más városban.
Károkról nem érkezett jelentés.
A rengés után percekkel a Facebook közösségi portálon szinte azonnal megjelentek a földrengést észlelő üzenetek.
A földrengés után egy órával már külön Facebook-csoport alakult, " Földrengés 2011 " címmel, amelynek rövid idő alatt több mint 700 tagja lett.
Sokan itt is beszámoltak arról, mit éreztek a rengéskor.
Legutóbb december 14-én volt földrengés Magyarországon: akkor Miskolcon 2,9-es földrengést mértek, este 22 óra 29 perckor, károkról nem érkezett jelentés.
2010 augusztusában több, egymást követő napon is volt földrengés Miskolc, illetve Sellye térségében, utóbbi településen volt, hogy egy nap háromszor is megrengett a föld.
Ismereteink szerint Magyarországon 1763-ban, Komáromban mérték a legnagyobb földrengést, annak magnitúdója körülbelül 6,3 volt.
Akkor a város egyharmada elpusztult, több mint hatvanan meghaltak.
A legutóbbi nagyobb, károkat is okozó földrengés 25 éve, 1985. augusztus 15-én a Veszprém megyei Berhidán volt, akkor a Richter-skála szerinti 5-ös erősségű földrengés volt.
Forrás: MTI
2011-01-30 06:59:42
Olasz Monika
Minden harmadik embernek magas a vérnyomása
A felnőtt lakosság 30-35 százaléka, tehát minden harmadik felnőtt magas vérnyomásban - hypertonia - szenved, és újabb adatok szerint, elsősorban az elhízás növekedésével párhuzamosan, ez a gyakoriság fokozódik - mondta Páll Dénes egyetemi decens, a Debreceni Egyetem Orvos- és Egészségtudományi Centrum Regionális Hypertonia Centrumának vezetője.
Tájékoztatása szerint a centrum nyolcadik alkalommal rendezte meg az " Aktualitások a hypertonia kezelésében " elnevezésű tudományos továbbképzést szombaton, ahol a magasvérnyomás-betegség kezelésének legújabb ismereteit tekintették át a régió családorvosai, belgyógyászai, gyógyszerészei.
Páll Dénes egyetemi docens, az Európai Hypertonia Kiválósági Központ címmel kitüntetett regionális központ vezetője hangsúlyozta: miközben minden harmadik felnőtt magas vérnyomásban szenved, már serdülőkorban is 2-3 százalékos a betegség gyakorisága.
A jól kezelt hypertoniások aránya országonként változik, de összességében alacsony, 25-45 százalék.
A tartósan 140/90 Hgmm feletti érték életkortól és nemtől függetlenül magasvérnyomás-betegséget jelent, miközben a legújabb ajánlás értelmében egyre szélesebb betegcsoportoknál 130/80 Hgmm az elérendő célérték - tette hozzá.
A szakember megjegyezte: tekintettel arra, hogy az emelkedett vérnyomásérték a betegek jelentős részének éveken keresztül nem okoz panaszt, ezért számos esetben csak évek, évtizedek múltán fedezik fel.
Szűrővizsgálatok, időszakos vérnyomásmérések szükségesek a hypertonia időben történő diagnosztizálása érdekében.
Az egyetemi docens elmondta azt is, hogy a betegség tartós fennállása és nem megfelelő kezelése esetén évek, évtizedek alatt úgynevezett célszerv-károsodások (szív, agy, vese, szem) alakulnak ki.
A magasvérnyomás-betegségben szenvedőknél nagyobb az esély a cukorbetegség és a zsíranyagcsere zavar együttes fennállására is.
A magasvérnyomás-betegség krónikus állapot, tehát tartósan, évtizedeken keresztül terápiát igényel.
A betegek döntő többségének kombinációs kezelésre (többféle vérnyomáscsökkentő) van szüksége.
A gyógyszeres kezelés fontossága mellett a nem-gyógyszeres kezelés (testsúlycsökkentés, sószegény diéta, testmozgás növelése) is kiemelt jelentőségű.
A nem megfelelő vérnyomású betegek sokkal nagyobb valószínűséggel kapnak a későbbiekben szívinfarktust, szenvednek el szélütést (stroke), ugyanakkor a magasvérnyomás-betegség optimális kezelésével a szövődmények gyakorisága jelentősen csökkenthető - magyarázta a debreceni hypertonia centrum vezetője.
Forrás: MTI
2011-01-30 07:23:38
Olasz Monika
Újra támadt a fenevad
2011-01-30 07:43:07
Olasz Monika
Rendőrségi hírek Bács-Kiskun megyéből
Az elmúlt 48 órában Bács-Kiskun megye területén két bűncselekmény történt.
Szombatra virradóra, ismeretlen tettes betört Baján, egy Tél utcai élelmiszerboltba.
A tolvaj 5.000.-Ft készpénzt, valamint dohányárut és szeszes italt lopott el, összesen 300.000. -Ft kárt okozva ezzel a tulajdonosnak.
Soltvadkert külterületén, eddig ismeretlen tettes péntekről szombatra virradóra nyolcoszlopnyi légkábelt vágott le és lopott el.
A szolgáltatónak okozott kár 400.000. -Ft.
Forrás: dr. Nyíkos Tamás r. fhdgy. sajtószóvivő
2011-01-30 08:01:32
Olasz Monika
Készüljön a tavaszra tisztító kúrákkal!
A tavasz a természetben a megújhodás, az újjászületés időszaka.
Nincs ez másként testünkben sem, amely a télen felhalmozott salakanyagoktól ilyenkor tud legkönnyebben megszabadulni.
Nem véletlen, hogy a világ ősi kultúrái mindig tavaszra időzítették a szervezet megújítását célzó kúrákat.
A nagy világvallások, így a kereszténység böjtöléssel járó ünnepe is tavaszra esik.
Ha anyagcserénk kifogástalanul működne, nem lenne szükség salaktalanító kúrákra.
Azonban tápértékekben és rostokban szegény, üres kalóriákban gazdag táplálkozásunk, stresszes életmódunk következtében anyagcsere-folyamataink nem képesek kiválasztani minden, számunkra fölösleges vagy káros anyagot.
Ezért használ sokat néha egy kis` rásegítés`.
A krónikus fáradtság oka nagyon gyakran a túlterhelt, rosszul működő emésztőrendszer.
Adjunk hát pár nap pihenőt emésztőrendszerünknek!
Forrás: baon.hu
2011-01-30 08:06:45
Olasz Monika
A gyerekek csak a számítógéphez értenek
Egy brit tanulmány szerint az ötéves gyerekek, de többnyire még az ennél fiatalabbak is könnyedén kezelik a számítógépet, de nem tudnak kerékpározni vagy úszni.
A technológia korában élünk.
Tíz angol ötéves közül hét bánik gyakorlottan a számítógép egerével, de csak tízből kettő tud úszni, és van, amelyik a cipőfűzőjét sem tudja megkötni.
Még szerencse, hogy egyre kevesebb gyerek jár fűzős cipőben.
A szülők odaültetik kisgyermekeiket a számítógép elé, mert ez egyszerűbb, mint például biciklizni tanítani őket.
A Daily Mail egy pedagógus szakértőt idéz, aki úgy látja, hogy a képernyőfüggőség lebutít, és káros a természetes okosodási igény kialakulására.
Az egér kattintgatása nem helyettesítheti a hagyományos játékokat és a kapcsolatot hús-vér emberekkel.
Forrás: baon.hu
2011-01-30 08:10:42
Martonosi János
Újra győzött az Enternet Kosársuli
A múlt heti kecskeméti botlás után újra győzelmi ösvényre lépett az EnterNet Vásárhelyi Kosársuli.
A Cegléd huszonegy pontos zakóval indulhatott haza a Hódtói Sportcsarnokból a hétvégén.
Nyögvenyelősen indult a találkozó egyik csapat sem találta igazán magát.
Meglepetésre jól tartotta magukat a vendégek, hiszen a negyed felénél még egyenlő volt az állás.
Ekkor azonban Babut, Vas és Utasi megrázta magát, a triumvirátusnak köszönhetően tíz perc után nyolccal ment a Kosársuli.
A második periódusban sem volt ok az aggodalomra, Mócsai és Kukla vezérletével tízzel növelték előnyüket a hazaiak.
A kék-sárgák a mérkőzés elejétől uralták a légteret, szinte minden lepattanó az övék volt.
A támadójáték azonban sokszor nem volt túl olajozott, bár ez a ceglédiek erőszakos, helyenként durva védekezése miatt is lehetett.
A harmadik negyed harmadik percében összegyűjtötte negyedik hibáját Hajnsz, akit pályán kifejtett tevékenysége miatt inkább hentesnek gondolhattunk volna, mint kosárlabdázónak.
Ez azonban inkább segített a Cegléden.
Az együttesnek a meccsen 26 pontot szerző Szarvas Gábor vezérletével sikerült 11 pontra felzárkózni.
De Vas és Utasi fontos kosarainak köszönhetően újra sikerült tisztes távolságba kerülni.
A záró negyedben az EnterNet Vásárhelyi Kosársuli fiataljai is szerephez jutottak, és meg is hálálták dr. Elek András bizalmát.
Az összecsapás azonban nagyon nehézkesen ért véget, hiszen a sok fault miatt nagyon sokat állt a játék.
A Kosársuli végül 91-70-es győzelemnek örülhetett.
A vásárhelyiek ezzel megszerezték tizenegyedik győzelmüket, így továbbra is a tabella második helyén állnak.
A bajnokság következő állomása Tiszaújvárosban lesz február 4-én pénteken.
A szurkolók ennek ellenére nem maradnak kosármeccs nélkül Vásárhelyen, hiszen kedden este 18.30-kor a CSS Bega Timisoara ellen nemzetközi mérkőzésen lépnek pályára Dani Zoltánék.
EnterNet Vásárhelyi KS Ceglédi KE 91-70 (27-19, 20-10, 18-19, 26-22) Hódmezővásárhely 200 néző - vezette: Farkas, Varga, Vadász Kosársuli: Dani 6, UTASI 12/6, Mócsai 5, VAS 27/9, BABUT 14 Csere: Szilágyi 3, Schéda 6/3, Grezsa 4, KUKLA 12/3, Bartucz 2, Rácz Edző: dr. Elek András Segédedző: Kis Sándor Dr. Elek András: Egy hónap után léptünk újra itthon pályára.
Nyertünk, de sikerülhetett volna jobban is a mérkőzés.
2011-01-30 08:11:12
Olasz Monika
Műkorcsolya Eb: Pavuk Viktória a 19. lett
2011-01-30 08:39:55
promenad.hu
Vasúti baleset Németországban - 10 halott 40 sérült
2011-01-30 08:59:41
Olasz Monika
Határsértők az autópálya mentén
Feltehetően a zöldhatáron keresztül lépte át az országhatárt az a három személy, akiket az M5 autópálya mentén igazoltattak a határrendészek.
A három férfire akik közül kettő még a 18. életévét nem töltötte be - szombaton a reggeli órákban bukkantak a járőrök, amint az autópálya mentén gyalogolnak Szeged irányába.
Sem személyazonosságukat, sem pedig magyarországi tartózkodásuk jogszerűségét igazolni nem tudták, így előállították őket.
Mint kiderült: a három férfi afgán állampolgár, és feltehetően az éj leple alatt léptek a zöldhatáron keresztül illegálisan az ország területére.
Mindhármójukkal szemben idegenrendészeti eljárás indult.
Forrás: dr. Tuczakov Szilvána r. őrnagy, a Csongrád Megyei Rendőr-főkapitányság sajtószóvivője
2011-01-30 09:20:08
Nagy Ágnes
A lézercsipesztől a hidrogéncellás autóig
A fizika egyetemi szintű oktatása a kolozsvári Magyar Királyi Ferencz József Tudományegyetem Szegedre településével 1921-ben indult, amikor nemzetközi hírű tudósok kerültek a városba.
Az általuk megalapozott szegedi fizikai iskola ma is várja a fizikával kapcsolatos tudományok iránt érdeklődőket.
Szombaton külön szeretettel fogadták a tanszékcsoport munkatársai, hallgatói azt a közel négyszáz érdeklődőt, akik részt vettek az immár ötödik alkalommal megrendezett Fizika Napján.
A tanszék Dóm téri épületének kissé elhúzódó felújítási munkái miatt ezúttal a Juhász Gyula Pedagógusképző Kar Boldogasszony sugárúti épületébe várták a fizika iránt érdeklődő diákokat.
Nem sokkal fél tíz előtt a földszinti előadóterem szinte teljesen megtelt.
Nem is csoda, mivel első előadóként Szabó Gábor akadémikus, az SZTE rektora beszélt az egyetem és a város számára is igen fontos tényezővé vált lézerkutatás múltjáról és jövőjéről.
A Fizikus Tanszékcsoport idei rendezvényének újdonsága volt, hogy félórás előadásokkal próbálták kielégíteni a JUGYU folyosóit kissé szűkösen, de annál nagyobb érdeklődéssel ellepő diáksereg olthatatlan tudásszomját.
Az egyes bemutatópontok közül természetesen a lézer különböző érdekes gyakorlati alkalmazásai körül gyűltek össze a legtöbben, vagy épp az atommagokat próbálták különböző nyugalmi helyzetbe hozni modernkori egérfogójátékkal.
Az előadások sorában Bari Ferenc, az Orvosi Fizikai és Orvosinformatikai Tanszék tanszékvezető egyetemi tanárja beszélt a hallási folyamat különös fizikájáról, majd Benkő Zsolt főiskolai tanár mutatta be a fizika eredmények mindennapi alkalmazási területeit egy intelligens lakásmodellel.
Láthattunk itt hidrogéncellás játékautót, hőmérséklet-különbségre forgó elektromos ventillátort és több olyan szemléltetőeszközt, melyeket a tanszék hallgatói készítettek azzal a céllal, hogy közelebb hozzák a gyerekekhez a fizikát.
` Minden évben növekedést mutatott az érdeklődők száma, de a mai nap rekordot jelentett` mondta el portálunknak Szalai Tamás PhD-hallgató, a Fizika Napja PR- felelőse.
` Minden területről igyekeztünk látványos, bemutatható kísérleteket válogatni, az orvostudománytól egészen az ipari alkalmazásokig.
A látogatók kipróbálhattak olyan vízgőzmérőt, amit repülőgépeken alkalmaznak, megnézhették, hogyan lehet egy akváriummal modellezni az üvegszálak működését, vagy épp megmutattuk a Nap és a mesterséges fényforrások színképe közötti különbséget.
A Fizika Napjának sikerét jelzi, hogy egyre többen választják a tanszéket.
A mi célunk az, hogy mindazokat a tehetséges fiatalokat a fizika területére csábítsuk, akik későbbi életcéljuknak tekintik a természettudomány ezen ágának művelését és oktatását.
` Forrás: SzegedMa
2011-01-30 09:22:32
Nagy Ágnes
Játék nélküli Floratom-győzelem
Feleslegesen utazott a fővárosba a Floratom együttese, hiszen nem került megrendezésre az asztalitenisz Extraliga 10. fordulójára kisorsolt Wink AC Floratom Szeged mérkőzés.
A szegediek a két játékvezetővel egyetemben a találkozó megkezdése előtt egy órával megjelentek a találkozó színhelyén, ahol a hazai csapat két játékosa tréningezett.
Közölték azonban, hogy a klub elnökének utasítása szerint nem játszhatnak bajnoki mérkőzést, így a kötelező 10 perc várakozási időt követően a mérkőzést 100 arányban abszolválta a Floratom.Forrás: SzegedMa
2011-01-30 09:40:51
Nagy Ágnes
Egyre több városban vezetnének be helyi pénzt
2011-01-30 09:48:40
Nagy Ágnes
Még hetekig lehetnek utórengések
2011-01-30 10:02:48
Nagy Ágnes
Harruckern: szalag a szív fölött
Izgatott diákokkal, büszke szülőkkel, lelkes barátokkal telt meg január 28-án este az orosházi sportcsarnok.
Nem véletlenül, hisz a Harruckern János Közoktatási Intézmény Orosházi Telephelye rendezte szalagavató ünnepségét.
Mikulán Róbert igazgató köszöntője után személyesen tűzte fel a végzős tanulók osztályfőnökeinek a szalagot.
Majd a 11. évfolyamosok, és a 12-esek búcsúzó gondolatai következtek, egy-egy verssel színesítve.
A megható pillanatok sora a szalagtűzéssel folytatódott.
Idén kilenc 2 szakközepes, 1 érettségiző, 6 szakiskolai végzős osztály 189 tanulója kapott szalagot a harmadikosoktól.
A rendezvény hagyományos nyitótánccal folytatódott, az ünnepelt tanulók egy csoportja angol keringőt adott elő.
Majd az osztálytáncok következtek, melyeknél a fény és hangtechnika mellett különböző zenei stílusok és táncok egyaránt szerepeltek.
A diákok hatalmas lelkesedéssel adták elő műsorukat, amiből a humor sem hiányott.
A produkciók némelyikében az osztályfőnök is együtt táncoltak tanítványaikkal.
A bemutatók sora bécsi keringővel zárult.
Itt azonban nem ért még véget az ünnepség.
Rendhagyó módon az est búcsúdallal végződött, melyet a végzősökből összeállt alkalmi kórus adott elő, könnyes szemmel.
A szalagavató a hagyományokhoz hűen állófogadással zárult.
Forrás: Oroscafe
2011-01-30 10:09:13
Nagy Ágnes
Maradt az ötös, de a négyes is jól fizet!
Nem találta el senki az Ötös lottó főnyereményt hozó számkombinációját.
A négyes találatokért több, mint egymillió forint jár.
Nyerőszámok: 12 (tizenkettő) 21 (huszonegy) 33 (harminchárom) 57 (ötvenhét) 59 (ötvenkilenc) Joker: 856891.
Nyeremények: 5 találatos szelvény nem volt; a 4 találatosokra, egyenként 1.068.760; a 3 találatosokra 13.705; a 2 találatosokra 1.105 forintot fizetnekForrás: Stop
2011-01-30 10:29:57
Nagy Ágnes
Sikeres a Szeged Kártya
2010. szeptember 1-től használhatják a szegediek az úgynevezett Szeged Kártyát.
Több városban is működik már hasonló rendszer, azonban arányaiban Szegeden van a legtöbb kártya forgalomban, illetve a városban fogadják el legtöbb helyen a kártyát.
Szeged Kártyát minden állandó lakcímmel rendelkező szegedi igényelhet magának.
A kártya birtokosa a rendszerben részt vevő elfogadóhelyeken olcsóbban vásárolhat, de az is lehetséges, hogy rendszeres vásárlásaival gyűjtött pontjait az adott üzletben váltsa be.
Jelenleg 155 üzlet fogadja el a Szeged Kártyát.
Ezek között többek között megtalálható virágbolt, szépségszalon, ügyvédi iroda, szórakozó hely, hotel és panzió, butik, italkereskedés, étterem, élelmiszerbolt, valamint kerékpárszaküzlet is.
Az elérhető kedvezmények 5 %-tól egészen 40 %-ig terjednek, ez üzletenként változik.
A boltok száma folyamatosan emelkedik, egyre több cég látja meg a lehetőséget a rendszerben.
Az elfogadó üzletek számának növekedésével párhuzamosan emelkedik a kártyatulajdonosok száma is.
Barta Balázs elmondta, hogy heti 150-180 új igénylés érkezik, amelyet próbálnak gyorsan teljesíteni és eljuttatni ez egyénnek a kész, névre szóló kártyáját.
Jelenleg 13.677 szegedi rendelkezik kártyával és a felmérések szerint naponta 200-250 vásárlás során használják is azokat.
A beérkező visszajelzések alapján mind az üzletek, mind a kártya tulajdonosok elégedettek a rendszerrel.
Forrás: Szeged
2011-01-30 10:36:16
Nagy Ágnes
Munkáltatói adómegállapítást január 31-ig lehet kérni
Munkáltatói adómegállapítást január 31-ig lehet kérni, és a munkáltatóknak, kifizetőknek is addig kell kiadniuk (postára adniuk) a magánszemélyek számára kifizetett jövedelmekről és levonásokról szóló, 2010. évi adóbevalláshoz szükséges igazolásokat.
Azok a magánszemélyek, akik nem kötelezettek a 1053-as bevallás benyújtására, és nem választják az egyszerűsített bevallást, ha 2010-ben kizárólag munkáltatójuktól szereztek bevallási kötelezettség alá eső jövedelmet, a munkáltatóhoz január 31-ig benyújtott nyilatkozatukban kérhetik, hogy a munkáltató, társas vállalkozás, polgári jogi társaság állapítsa meg az adójukat.
Január 31-ig arról is nyilatkozniuk kell az egyes magánszemélyeknek, ha nem kérik a munkáltatói adómegállapítást.
A munkáltatót továbbra sem kötelezi a törvény arra, hogy az adómegállapítást elkészítse, ám ha nem vállalja, köteles tájékoztatni a magánszemélyt az egyszerűsített bevallás választásának lehetőségéről.
Tavaly a 2009-es adóévről 4,527 millió szja-bevallást nyújtottak be az adóhatósághoz, ebből 725.526-ot készítettek el a munkáltatók, míg az egyszerűsített bevallások száma 191.684 volt.
Az szja-bevallások közel felét 2006-ban még a munkáltatók készítették el, 2007 óta - amióta dönthetnek erről - csökken a munkáltatói adómegállapítások száma.
Forrás: Hír6
2011-01-30 10:39:32
Kutasi Roland
Vizsgálat indult a gyógyszercég ellen a halállal végződött luxusút miatt
2011-01-30 10:43:11
Nagy Ágnes
A dobogó tetején a gyomaendrődi cselgáncsozó
Az év első cselgáncs ifjúsági versenye került megrendezésre 2011. január 29-én az UTE csarnokában.
A Gyomaendrődi Judo Klubot egy versenyző képviselte, ő azonban meg is tette amit lehetett, hiszen aranyérmet szerzett.
Siroki Ibolyára az a nagy feladat várt ezen a hétvégén, hogy az első ifi válogató versenyen lépjen tatamira.
A tét nem kisebb, mint az ifi Eb és vb indulás jogának kiharcolása, ami egy hosszú versenysorozat alatt tehet meg.
Az első nagy lépést megtette, hiszen megnyerte súlycsoportját így ebben a pillanatban már biztos, hogy indul március elején a nemzetközi válogató versenyen, a zágrábi Európa Kupán.
Siroki Ibolya egy héttel korábban a felnőtt mezőnyben egy bronzéremmel melegített a számára sokkal fontosabb Ifjúsági Válogatóra.
A nagy tét és az ellenfelek sem tudták visszafogni, hiszen magabiztosan nyerte meg a női 70 kg küzdelmeit.
Hatalmas lépést tett ezzel a sikerrel az idei ifjúsági Európa- bajnokságon és világbajnokságon való indulás jogának megszerzéséért.
A válogatott keretbe kerülést mindenesetre már sikerült elérnie.
A versenyen minden mérkőzését magabiztosan nyerte egyedül a döntő mérkőzés volt kicsit nehezebb.
Itt az a szombathelyi Takács Viktória igyekezett Csinci dolgát megnehezíteni, aki korábban kétszer is legyőzte.
Ezúttal, ugyan hosszabbításban dőlt csak el a mérkőzés nyugodtan elmondhatjuk, hogy a mérkőzés minden pillanatában a gyomaendrődi versenyző dominált, hiszen ellenfele gyakorlatilag semmilyen akciót nem tudott indítani.
Így annak ellenére hogy a mérkőzés rendes idejében nem történt akció nem volt kérdéses, hogy csak idő kérdése Csinci mikor nyeri meg a mérkőzést.
A hosszabbításban (Golden Score) csak néhány pillanatra volt szüksége az akció végrehajtásához amivel véget is vetett a küzdelemnek.
Forrás: Hír6
2011-01-30 10:53:49
Nagy Ágnes
Járitz Józsa kiállítás
" Nyár az Alföldön` címmel Járitz Józsa alkotásaiból rendeztek kiállítást a Konecsni György Helytörténeti Gyűjteményben.
A Magyar Kultúra Napja alkalmából megrendezett tárlatot Szombathelyi Árpád festőművész nyitotta meg, aki rögtönzött elemzéssel mutatta be a majsai kötődésű képeket.
Járitz Józsa művészetének harmadik, utolsó periódusaként jellemezte a majsai időszakot.
1930 őszén érkezett haza Magyarországra, nyarait ezután az Alföldön, Kiskunmajsán töltötte, rokonai közelében.
Ettől kezdve piktúrájának fő témaköre a tanyasi világban gyökerező, lélegző emberek, állatok.
Parasztjai egysorban ülnek, időn, teren kívül.
Parasztok a szó földi, hús és vér értelmében, mégis valahogy olyanok mint a fogalom.
De nem némák.
Cséplői, a megrakott szekereket húzó bivalyok, kévehányó, asztagrakó, zsákoló parasztjai súlyosan jelen vannak.
Embereinek érzelmei, életszemlélete áttűnnek a képeken.
Olyan nagyon egyszerűen, ahogyan ezt csak Járitz Józsa festhette.
Kiskunmajsán 1979-ben és 1983-ban rendezett festményeiből kiállítást.
1986-ban húnyt el Budapesten.
Az időszaki tárlat márciusig lesz megtekinthető.
Forrás: Majsainfo
2011-01-30 11:26:16
Kokovai Péter
Önkormányzat helyett elöljáró irányíthatja a kisebb településeket
Önkormányzat helyett elöljáró irányíthatja a kisebb településeket a kormány tervei szerint.
A belügyminisztérium államtitkára ezzel kapcsolatban a távirati irodának elmondta: az idén újra akarják szabályozni az önkormányzatok helyét és szerepét az alkotmányban, majd ezt követően egy új önkormányzati törvényben.
Tállai András kifejtette: az igazgatási feladatok mellett a közoktatás is állami feladat lehet, és az egészségügyet is szeretnék önkormányzati szempontból rendezni, így a jövőben már csak a tipikusan helyhatósági feladatok maradnának helyben.
A politikus szerint ezzel párhuzamosan meg kell nyitni a főváros és a kerületek viszonyának vitáját is.
Forrás: MTI
2011-01-30 11:40:56
Kokovai Péter
Áram-és gázáremelés várható
2011-01-30 11:50:37
Kokovai Péter
102 baleset történt az ország útjain szombaton
2011-01-30 12:07:07
Kokovai Péter
Megújult a sürgősségi osztály
2010 novembere óta zajlik a békéscsabai Réthy Pál Kórház-Rendelőintézet Sürgősségi Betegellátó Osztályának felújítása.
A munkálatok a terveknek megfelelő ütemben haladtak, így 2011. január végén sor került a műszaki átadásra.
Újra használható az új épület főbejárata is, amely a kivitelezési munkálatok ideje alatt zárva tartott.
A Társadalmi Infrastruktúra Operatív Program támogatásával megvalósuló, közel 513 millió forint összköltségű pályázat építési, felújítási munkálatai 2010. november 10-én kezdődtek.
Ennek eredményeképpen átadásra kerültek a kórház Gyulai úti oldalán kialakított parkolók, elkészült az új épület akadálymentesített főbejárata, valamint a helikopter leszálló felőli bejárat.
Az újonnan kialakított helikopter leszálló felőli bejárat használatára január közepén 2 alkalommal is sor került, mivel baleseti sérülteket szállító helikopter érkezett a kórházba.
Az új csempeburkolatot és új ajtókat kapott földszinti műtők január közepétől újra üzemképesek.
Felújításra került a Sürgősségi Betegellátó Osztály tűzjelző- rendszere, valamint a orvosi gázellátó rendszer is megújult.
Az informatikai fejlesztések túlnyomó része lezárult, a röntgenhez szükséges szoftver beszerzése megtörtént.
Jelenleg az orvosi gép-műszer beszerzések vannak folyamatban.
A felújításnak köszönhetően összesen 175 000 ember életesélyei javulnak.
Forrás: Békéscsaba.hu
2011-01-30 12:15:33
Kokovai Péter
Már csak egy nap maradt
2011-01-30 12:50:05
Kokovai Péter
Háromszáz mázsa olajfát loptak el
Közel 300 mázsa olajfát vágott ki és lopott el a tolvaj egy Kiskunmajsa határában lévő erdős területről.
A falopás pénteken történt.
A fák tulajdonosának okozott kár eléri a 300 000 forintot.
Forrás: police.hu
2011-01-30 12:56:07
Olasz Monika
Tűzifát osztanak a rászorulóknak
A közmunkások által az önkormányzati tulajdonú földutak, csatornapartok mellől kitermelt gallyfával, hulladék fával segít a rászorulók fűtési gondjain az okányi önkormányzat.
Fekete Zoltán, a kissárréti község polgármestere elmondta: eddig húsz család kapott egyenként három mázsa tüzelőt.
A településügyi bizottság javaslata alapján a közeljövőben további harminc család részesül ugyanilyen mennyiségű természetbeni juttatásban.
- Sajnos a községben élő családok között nagyon sok a rászoruló.
Az önkormányzat lehetőségeihez mérten mindenkinek megpróbál segíteni - tette hozzá Fekete Zoltán.Forrás: beol.hu
2011-01-30 13:22:44
Olasz Monika
A fővárosi Duna-hidak nem károsodtak a földrengésben
A szombat esti, 4,7 erősségű földrengésben nem károsodtak a fővárosi Duna- hidak és aluljárók - állapította meg a Fővárosi Közterület-fenntartó Zrt.
(FKF) vizsgálata, amelyet a főpolgármester és a Budapesti Közlekedési Központ (BKK)intézkedése nyomán végeztek el szombat éjjel.
A BKK szerint a fővárosban a földrengés után az útellenőrök folyamatosan ellenőrzik a közel 300 hidat és aluljárót, hogy felmérjék a rengések utáni esetleges károsodásokat.
Az FKF Zrt. útellenőri szolgálata az ellenőrzések során a Duna- hidakon és nagyobb felüljárókon károsodást, repedést nem észlelt - áll a közleményben.
Az útellenőrök vasárnap és hétfőn is folytatják az ellenőrzéseket.
A BKK és az FKF vezetése állandó kapcsolatban áll az útellenőri szolgálattal és hiba észlelése esetén dönt statikus szakértő bevonásáról, az esetleges forgalomkorlátozás elrendeléséről.
Az FKF Zrt.
24 órás ügyeletéhez sem érkezett bejelentés károsodásról vagy bármiféle hibáról a földrengés óta eltelt időszakban.
Forrás: MTI
2011-01-30 13:30:47
Olasz Monika
Jobb ivóvíz háromszázmillióért
Az ivóvízminőség-javító program jelenti a legfőbb fejlesztési prioritást idén a hunyai önkormányzat számára.
Petényi Szilárdné polgármester elmondta, hogy a kérdésről a képviselő-testület is tárgyalt, és megállapították, hogy a beruházás Hunya esetében előreláthatólag 300 millió forintba kerül.
Ebből a településnek 30 és 45 millió forint közötti összeget kell önerőként biztosítani.
Az idei évre 15 millió forintot már beterveztek költségvetési koncepciójukba, amelyben egyébként 92 millió 777 ezer forint kiadással és 76 millió 326 ezres bevétellel számolnak.
Forrás: beol.hu
2011-01-30 13:39:46
Olasz Monika
A magyarok továbbra sem mondják le egyiptomi útjaikat
2011-01-30 13:45:40
Olasz Monika
Tenisz, Australian Open: Djokovic diadalmaskodott
2011-01-30 14:05:15
Olasz Monika
Javul a belvízhelyzet a Tiszántúlon
2011-01-30 14:20:43
promenad.hu
A műszaki rajzok és adatok mindentudója
A Rádió7 Szőttesének vendége Mészáros János, a vásárhelyi Erzsébet Kórház- Rendelőintézet műszaki osztályának nyugalmazott vezetője volt, január utolsó vasárnapján.
A műsor vendégét számos hallgató köszöntötte telefonon és sms- ben, s mindannyian elmondták, hogy szívesen látnák még Jani bácsit munkában, hiszen őrá mindig lehet számítani, mire vendégünk azt felelte:` hát itt senki se tudja, hogy én hány éves vagyok?
`.
Vendégünk Gerhardt József műsorvezető kérdésére elárulta ősei Felvidékről, Trencsény vármegyéből származnak, egy kovács őse volt az, aki itt az Alföldön, Hódmezővásárhelyen talált munkát, s így nagyszülei Mészáros István építő iparos, Szabó Juliánna, Hézső Sándor és Tatár Kiss Mária már Hódmezővásárhelyiek voltak.
Nagyszüleinek 13 gyermekből 7 élő családja származik, két lány és öt fiú, melyek közül édesapja Mészáros János, a nagyapa mesterségét vitte tovább és kémény- illetve gőzkazán falazással foglalkozott.
Mészáros János és Hézső Mária házasságából 1928. július másodikán született vendégünk, Mészáros János, aki egyedül vitte tovább a család nevét.
Jani bácsiék Hódmezővásárhelyen laktak, a Király utca 12-ben, sőt ő még máig is ott él fiával és menyével.
Vendégünk 1934-től 1938-ig remek eredménnyel végezte el a négy elemit, ekkor rajztanára azt javasolta, hogy menjen gimnáziumba.
2011-01-30 14:49:59
Antal Sándor
Rudolf Péter kapta a Páger Antal díjat
Vasárnap délelőtt átadták Makón a Páger Antal díjat, melyet idén Rudolf Péter, Jászai díjas művész vehetett át a Hagymaházban.
A díjat minden esztendőben az a színész érdemli ki, aki a kuratórium döntése alapján a leghűségesebb Páger Antal szellemi örökségéhez, és játékára jellemző a págeri hitelesség és eszköztelenség.
Az elismerést odaítélő zsűri - Hegedűs D. Géza, Tordy Géza és Szalma Tamás színművészek, Réz András filmesztéta, valamint Gyarmathy Antal, Páger Antal unokája - egyhangúan úgy döntöttek, hogy idén Rudolf Péter kapja a Páger Antal- díjat.
Az ünnepség délelőtt 11 órakor kezdődött, ami előtt a csípős hidegben Páger Antal házára koszorút helyeztek el, majd ezt követően vonultak át a Hagymaházba.
Egy rövid bevezetőt követően a nagy várakozásoknak eleget téve dr. Buzás Péter, Makó polgármestere, átadta Páger Antal arany pecsétgyűrűjének pontos másolatát Rudolf Péternek.
El sem tudom mondani, hogy mennyire boldog vagyok, nagyszerű érzéssel tölt el, hogy olyan társakhoz csatlakoztam, akikre felnézek gondolt az előző díjazottakra Rudolf Péter, akivel Réz András beszélgetett a Hagymaházban.
Az` interjú` során kiderült, hogy miután elolvasta az Üvegtigrist majdnem sírt a nevetéstől, és biztos volt abban, hogy nagy sikert arat majd.
A kölyökképű művész korábban járt már Makón, ugyanis néhány éve a Rómeó és Júliát játszották el, amikor ugyancsak teltház fogadta.
Dr. Buzás Péter meg is köszönte neki a csodálatos színdarabot Makó város nevében, majd átadta az értékes pecsétgyűrűt.
Rudolf Péter a Színház- és Filmművészeti Főiskola elvégzése után 1983-tól a Vígszínház tagja volt, 1998-tól szabadúszóként dolgozik.
Számos színpadi és filmszerepe mellett 1992-ben rendezőként is bemutatkozott, John Osborn Dühöngő ifjúságát vitte színre a Pesti Színházban Eszenyi Enikő és Kaszás Attila főszereplésével.
Első filmes rendezése - Kapitány Ivánnal közösen - 2001-ben az Üvegtigris volt.
A film második részét 2006-ban, a sorozat harmadik darabját pedig tavaly decemberben mutatták be.
A település 2001-ben határozott a díj alapításáról, Páger Antal legendás arany pecsétgyűrűjének pontos mását az önkormányzat a Páger-család hozzájárulásával készítteti el évről évre.
A díjat elsőként 2002-ben Halász Judit vehette át, majd 2003-ban Garas Dezső, 2004-ben Király Levente, 2005-ben Venczel Vera, 2006-ban Csákányi Eszter, 2007-ben Kern András, 2008-ban Törőcsik Mari, 2009-ben Kulka János, míg 2010-ben Bánsági Ildikó részesült az elismerésben.
2011-01-30 14:50:08
Antal Sándor
A 16 között búcsúzott Baláti
Nem sikerült a bravúr, de a kitűzött célt teljesítette Baláti Balázs, a Hód TC kiválósága, aki a nyolc közé jutásért kikapott vasárnap, a budapesti ellenfelétől.
Korábban már megírtuk, hogy ezen a hétvégén tartják a tenisz országos bajnokságot Hódmezővásárhelyen.
A viadalon a helyi Baláti Balázs szombaton a 32 között 2-0 arányban győzött, majd vasárnap újra teniszütőt ragadott.
Az ellenfele a budapesti Szeles Bence volt, aki 6-2, 6-0 arányban győzött és kiejtette a vásárhelyi Balátit.
Egyéniben a döntőket hétfőn rendezik, míg a párosban vasárnap este kezdődnek a küzdelmek - tájékoztatta portálunkat Huszti Lajos, a Hód TC edzője.
Megosztom!
|
2011-01-30 14:57:50
Olasz Monika
Horváth Ádám új igazgatót nevezett ki a Nemzeti Balett élére
2011-01-30 15:13:47
promenad.hu
Az aljnélküli lepény sikere a Rádió7-ben
Vasárnap délután szerkesztőségünkbe látogatott Csíkos István és felesége, Csíkosné Hegyi Judit, hogy nagyon finom lepénnyel lepjék meg a Rádió7 hétvégén is dolgozó munkatársait.
Csíkosné Hegyi Judit, a Csíkos Műhely Kft. vezetőjének felesége, Égető Gyula műsorvezető kérdésére elárulta, a lepény készítésénél az egyik legfontosabb dolog az, hogy a túró ne legyen száraz, úgymond vajas hatású legyen, erre a legcélszerűbb a házi túró.
Miközben Égető Gyula Csíkosné Hegyi Juditot faggatta a lepénykészítés rejtelmeiről, addig műsorvezető társa Kodácz Csengele már le is tesztelte a lepényt, s roppant ízletesnek találta azt.
De higgyék el kedves hallgatóink és olvasóink, hogy technikus kollégánkat sem kell félteni, ugyanis mihelyt az élő adást jelző piros lámpa kialudt, már Dudás Róbert is lepényközelbe került.
Az aljnélküli lepény elkészítéséhez a következő összetevők szükségesek: 1kg túró 6 egész tojás bő 5 dgk margarin vagy zsír 6 evőkanál liszt tejföl, tetszés szerint illetve ízlés szerint só vagy cukor Elkészítéskor a túrót el kell nyomkodni villával, ebbe beletenni a sót, valamint a vajat vagy a zsírt és mindezt összekeverni.
A tojás sárgáját külön fel kell verni, hozzákeverni az imént elkészült masszához, majd beletenni a 6 kanál lisztet, ezt követően habverővel felverjük a tojásfehérjét, végül, ha tészta igényli, még tejfölt adhatunk hozzá.
A tepsit kenjük ki zsírral, öntsük bele a masszát annak tetejét pedig kenjük be az előre elkészített tojás sárgájával, melyet 3 evőkanál tejföllel kikevertünk.
Sütésnél célszerű a tepsit először a sütő aljába majd később a tetejére helyezni, felezett sütési idővel.
A sütés körülbelül jó egy órát vesz igénybe, a sütőtől függően.
Erdős János
2011-01-30 15:27:26
promenad.hu
Oroszlányban, Kecskéden, Vértessomlón és Várgesztesen van a legtöbb kár
2011-01-30 15:28:41
promenad.hu
A helytelen táplálkozás depresszióhoz vezet
A transz- és telített zsírokban gazdag ételek növelik a depresszió kialakulásának kockázatát figyelmeztettek spanyol kutatók, megerősítve azokat a korábbi vizsgálatokat, amelyek összefüggésbe hozták a mentális betegséget a rossz minőségű gyorsételekkel.
A szakemberek azt is megállapították, hogy egyes élelmiszerek, mint például az egészséges omega-9 zsírsavakban gazdag olívaolaj fogyasztása hatékony lehet a mentális betegségek kialakulása ellen vívott harcban.
A széleskörű tanulmányt a spanyolországi Navarra Egyetem és a Kanári-szigeteki Las Palmas de Gran Canaria Egyetem kutatói készítették, akik hat éven keresztül követték figyelemmel és elemezték tizenkétezer önkéntes táplálkozási szokásait és életmódját.
A vizsgálat kezdetén a résztvevők egyikénél sem diagnosztizáltak depressziót, a végén 657-en szenvedtek a betegségtől.
" A fokozott mennyiségű transz-zsírt (folyékony olajból mesterséges hidrogénezéssel előállított, szilárd zsírok) fogyasztó résztvevők körében 48 százalékra növekedett a depresszió kockázata, szemben azokkal, akik nem fogyasztottak ilyen típusú zsírokat` összegezte az eredményeket Almudena Sanchez-Villegas, a tanulmány vezető szerzője.
A szakember azt is kiemelte, hogy " minél több transz-zsírt fogyasztott valaki, annál jobban súlyosbodtak a zsírsavak káros hatásai`.
A hal- és növényi eredetű olajokban található többszörösen telítetlen zsírsavak, valamint az olívaolaj hatásainak elemezésével azt is sikerült kimutatni, hogy ezek fogyasztása " a depresszió kialakulásának alacsony kockázatával van összefüggésben`.
A PLoS ONE című, nyílt hozzáférésű internetes tudományos folyóiratban megjelent tanulmány ugyanakkor elismerte, hogy a vizsgálat egy olyan európai nemzet lakóira terjedt ki, ahol viszonylag alacsony a bevitt energiamennyiség mindössze 0,4 százalékát teszi ki a transz-zsír fogyasztása.
A tanulmány szerint ma mintegy 150 millió ember szenved depressziótól világszerte, és a számuk jelentősen megnőtt az elmúlt években.
Ennek oka, hogy a " nyugati táplálkozási szokásokban radikális változások történtek a zsírsavak fogyasztása terén.
Bizonyos jótékony hatású zsírsavakat így a hal- és növényi eredetű olajokban, valamint magvakban található egyszeresen- és többszörösen telítetlen zsírsavakat egyszerűen lecseréltük a húsokban, margarinokban és egyéb termékekben, például a tömeggyártásban készülő tésztafélékben és gyorsételekben lévő telített- és transz-zsírokra.
A kutatóknak azt is sikerült megállapítaniuk, hogy a halálos kimenetelű szív- és érrendszeri betegségre, illetve annak kialakulására is " hasonló hatással lehet az ilyen étrend`. forrás: szegedma.hu
2011-01-30 16:11:00
promenad.hu
Cselgáncs Vk: Hadfi ezüstérmes Tbilisziben
2011-01-30 16:22:50
promenad.hu
Holnaptól akár 300 forint is lehet a házi jellegű kilós kenyér
Még mindig a kenyeret tartják a legolcsóbb élelmiszernek, fogyasztása azonban visszaesett.
Pedig azt gondolná az ember, hogy éppen laktató mivolta miatt inkább kenyeret eszünk, mint drágább húst, zöldséget.
Látszik, hogy az emberek nem pazarolnak, csak annyi kenyeret vesznek, amennyi biztosan el is fogy - magyarázta ifj. Steiner László, a békéscsabai székhelyű ATI- Pék Kft. kereskedelmi igazgatója.
Korábban - főként a kisebb településeken - kelendő volt a kétkilós cipó, most a félkilós kenyeret választják a legtöbben, de egyre népszerűbb a 25 dekás kiszerelés is.
Az egészségesebbnek tartott barna, rozsos kenyerekből többet adunk el, mint régebben, de korántsem annyival, amennyire a fehér kenyér fogyasztása visszaesett.
A pékségek többsége holnaptól emel árat, a liszt és az üzemanyag drágulását nem nézhették tovább tétlenül, és a jövő kilátásai sem túl rózsásak.
A malmok tőkehiány miatt a tonnánkénti 30 ezer forintos búzaárat sem tudták kinyögni, nemhogy a jelenlegi 50-60 ezer forintosat.
A bankoktól hitelt sem remélhetnek.
Vannak sütőüzemek, melyeknél hónapok óta fizetést sem kaptak a dolgozók.
Megyénkben ilyen nincs, hiszen működő malom is alig akad, amelyik üzemel, annak sem meghatározó a kapacitása.
A malmok csak havi árat tudnak mondani, korábban éves, féléves szerződéseket is kötöttek - magyarázta ifj. Steiner László.
A cukrot napi áron vesszük, ára az utóbbi időben kilónként 40-50 forinttal ugrott meg kilónként, de drágult a margarin is.
Ez a péksütemények előállítását drágítja meg. forrás és teljes cikk: beol.hu
2011-01-30 16:44:11
promenad.hu
Tizenháromezer napos kacsát kellett lefojtani a közelmúltban a szentesi Hungerit Zrt.-nél, mert a cég egyik termelője a kikeltetett állatokat nem volt hajlandó átvenni és felnevelni.
Más gazdálkodók is folyamatosan mondják vissza a naposbaromfi-telepítéseket, mert veszteségtől tartanak a durván emelkedő takarmányárak miatt.
Ágazati becslések szerint kacsából eddig 25 százalékkal, csirkéből 10 százalékkal estek vissza a naposbaromfi-kihelyezések az elmúlt év hasonló időszakához képest, de a mai takarmányhiányos helyzet a pulyka- és a libatermelést is visszaveti.
A takarmánykeverők biztosítékokat kérnek a termelőktől, hogy a tápok árát baromfieladásaikból ki tudják fizetni, de a felvásárlási árak növelésére kevés az esély, mivel a kereskedők is ellenállnak a baromfiipari végtermékek drágításának.
A Baromfi Termék Tanács (BTT) új gabonamérleg elkészítését szorgalmazza a Vidékfejlesztési Minisztériumnál (VM), hogy a piaci helyzet kezelésére takarmányozási stratégiát lehessen készíteni.
Folyamatosan mondják vissza korábban tervezett naposbaromfi-telepítéseiket a termelők, mert a` csillagászatinak tartott`, 58-62 ezer forintos tonnánkénti mai kukoricaárak mellett az állatok felnevelése veszteségessé válik.
A Hungerit Zrt.-nél közölte Magyar József, a vállalat vezérigazgatója a közelmúltban 13 ezer napos kacsát kellett lefojtani, mert a társaság egyik termelője eltérve a korábbi megállapodástól - a kihelyezés előtt két nappal teljesíthetetlen átvételi feltételek szabott.
Bár a Hungerit a takarmánybeszerzéseket készfizető kezességvállalással is igyekszik könnyíteni, Magyar József szerint a takarmánydrágulás elbizonytalanítja a baromfitartókat.
Ugyanakkor a gabonaárak növekedését nem lehet érvényesíteni a baromfi-felvásárlási árakban, mert az üzletláncok sem hajlandók emelni a vágott baromfitermékek kiskereskedelmi árait tette hozzá a vezérigazgató.
Ágazati felmérések szerint mostanáig különböző cégeknél több mint 70 ezer napos kacsát kellett lefojtani a gazdálkodói visszautasítások miatt, de a takarmánydrágulás a többi baromfifaj termelését is visszaveti.
Kacsából eddig 25 százalékkal, csirkéből 10 százalékkal csökkentek a naposbaromfi-kihelyezések az előző év hasonló időszakához képest, és visszaesés várható a jövő hónapban induló libakeltetéseknél is.
Szakértők csökkenésre számítanak a pulykaágazatban is, ha a termelők a 3-5 hónapos hosszabb felnevelési idő után szembesülnek azzal, hogy csak veszteséggel adhatnak túl ma meglévő szárnyasaikon.
Sok gazdálkodónál mára az is kérdésessé vált, hogy egyáltalán be tudja -e szerezni a szükséges takarmányokat derül ki a Baromfi Termék Tanács (BTT) tapasztalataiból.
Mint korábban beszámoltunk róla, hiánypszichózis kezd eluralkodni a hazai gabonapiacon, mert egyes prognózisok szerint a tavalyi termés nem tart ki az idei aratásig.
Ráadásul a takarmánykeverők állapította meg Bárány László, a BTT elnöke biztosítékokat kérnek a baromfitermelőktől, hogy az átadott tápokat baromfiértékesítési bevételeikből kifizetik.
A gazdálkodók nagy része ugyanakkor a kellő garanciákat nem tudja megadni, mert nem lát esélyt a felvásárlási árak kellő növekedésére tette hozzá az elnök. forrás és teljes cikk: agromonitor.hu
2011-01-30 17:38:19
Juhász Éva
A fiatalok sokkal inkább unió-pártiak, mint az idősek
A fiatalok Európája közeleg.
Az ifjabb korosztály sokkal inkább kész a problémák európai keretek közti megoldására.
Az európai országok fiataljai saját országaik idősebb polgárainál megértőbbek és elfogadóbbak az iránt, hogy bizonyos kérdésekben ne nemzeti keretekben, hanem az unió szintjén hozzanak döntéseket.
Egy most közzétett felmérés eredménye azt vetíti előre, hogy az idő múlásával egyre csökkenhet majd az Európai Unióval összefüggő viták és konfliktusok száma és hevessége.
A londoni City University és az Európai Politikai Központ (European Policy Centre) közös kutatása azt mutatja, hogy az európai fiatalok véleménye és értékválasztása markánsan eltér az idősebb korosztályokétól.
Eric Harrison kutatásvezető szerint arra számítottak, hogy az adott ország kulturális háttere meghatározó lesz az egyes országok fiataljainak álláspontjában.
` Ehhez képest azt találtuk, hogy az idősebb generációk, különösen a magasan képzettek, országonként eltérően vélekedtek, míg a fiatalok nemzeti hovatartozástól függetlenül sokkal egységesebb képet mutattak.
Nem arról van szó, hogy létezne valamiféle egységes európai értékkészlet, hanem arról, hogy a fiatalok számára elfogadhatóbb, hogy a problémák megoldását európai keretekben keressék.forrás: mr1.hu
2011-01-30 17:43:03
Juhász Éva
Húszórás várakozás Záhonynál
Napközben sem változott a helyzet a Záhony és Csap közötti határállomáson, továbbra is 20 órát várakoznak az Ukrajnába tartó kamionok az átkelőhelyen - közölte Kupecz József, a Nemzeti Adó- és Vámhivatal észak-alföldi regionális szervezetének sajtóreferense.
A határállomáson változatlanul mintegy 600 teherautó vár arra, hogy beléphessen a szomszédos országba - mondta az őrnagy.
Hozzátette: a várakozó kamionok sora továbbra is 6-7 kilométer hosszú, a konvoj vége Tuzsér és Tiszabezdéd között van, a határállomásra vezető 4-es számú főúton.
A torlódás a megszigorított ukrán vámvizsgálat időigénye miatt alakult ki, s amennyi teherautót vasárnap beléptettek a szomszédos országba, ugyanannyi érkezett a hosszú sor végére Nyugat-Európa különböző országaiból.
A sajtóreferens megjegyezte, hogy a személyforgalomban nincs várakozás a magyar-ukrán határon.forrás: mr1.hu
2011-01-30 17:47:20
Molnár Attila
Te ki vagy?
Mielőtt bárki bátorkodna, hogy vadászgörényt tartson, nem árt, ha egy-két dologról tájékozódik.
Először is nem csak a vadászgörény, de semmilyen állat nem játék, tartásuk hatalmas felelősséggel, odafigyeléssel és gondoskodással jár.
Ez a kis állat ragadozó és ebből adódóan úgy is viselkedik.
Tanítani nem lehet még a nevére sem, viszont szoktatni igen.
Testszaguk van, de inkább a tömény méz illatához lehetne hasonlítani, tehát nem büdös, mint azt a mondás tartja.
Kivétel a hímek párzási időszakban, kb., mint a macskáknál a kandúrok jelölései.
Tehát mielőtt beszereznénk egy ilyen állatot házi kedvencnek, teremtsük meg a megfelelő körülményeket.
Kell egy nagyobb méretű ketrec, alvóláda rongyokkal, etető és itató tál, némi játék, amit tud harapdálni, és nem utolsó sorban a ketrec egyik sarkában kialakítani az illemhelyet.
Érdemes megvárni, hogy először melyik sarokban végzi el a dolgát és csak utána odarakni az illemhelyét, mert általában mindig ugyanoda szükségelnek.
Kisgyermeknek soha ne vegyünk vadászgörényt!
Legfeljebb négy hetes kölyköt vegyünk, mert azok még kézhez szoktathatók.
Idegenek kezébe soha ne adjuk, mert az idegen keze fogja bánni, mi meg utána magyarázkodhatunk, hogy miért is harapta meg.
A vadászgörény éjszakai állat ezért nappal igen sokat alszik, éppen ezért ha mi viszont éjszaka szeretnénk aludni, akkor semmiképp sem a hálószoba vagy annak közvetlen közelében helyezzük el.
Etetése a legolcsóbban macskáknak való elemózsiával lehet, illetve húsfélék: hal és szárnyasok.
Kivéve sertéshús!
A gyümölcsöket ki kell tapasztalni, hogy mi is az, amit megeszik, valamint tejtermékek.
Citrusféléket soha ne adjunk nekik!
Próbáljunk meg minél többet foglalkozni velük, mert igénylik.
Ha elhanyagoljuk őket, akkor elvadulnak és még a saját gazdájukat is megharapják.
Ha mégis meg szeretnénk válni kedvencünktől, azt soha ne ajándékozzuk el ismerősnek és soha ne rakjuk ki az utcára.
A legjobb megoldás felkeresni egy tenyésztőt.
Párzási időszakuk tavasszal és ősszel van.
Ilyenkor a hímeknek erőteljesebb pézsmaszaguk lesz és ez egy kicsit zavaró lehet a lakásban tartott egyedeknél.
Fürdetni lehet őket, de csak tiszta vízben legfeljebb macskasamponnal.
Van, amelyik kimondottan szereti a vizet, viszont sűrűn ne fürdessünk, mert megbetegszenek.
Fontos a rendszeres oltásuk is.
Célszerű olyan állatorvost keresni, akinek már volt vadászgörénnyel dolga.
Ha a lakásban szabadon engedjük, akkor mindig tartsuk szemmel, mert előszeretettel pakolnak, és ha nem figyelünk eléggé, akkor nem kell csodálkozni, ha indulás előtt nem találjuk az autó kulcsát vagy egyéb tárgyakat.
2011-01-30 17:50:18
Juhász Éva
Új önkormányzati törvény készül, amely szigorítaná a hitelfelvételt és a kötvénykibocsátást.
Megszünhetnének a kistelepülések képviselő-testületei is.
Jövőre pénzügyileg tiszta lappal indulhatnak az önkormányzatok, ez azt jelenti, hogy az állam még az idén fel kívánja számolni a szektor működési nehézségeiből fakadó adósságokat - közölte a Belügyminisztérium államtitkára az MTI-nek adott interjújában.
Tállai András elmondta, a 2011-es költségvetésben 31 milliárd forintot különítettek el a működési nehézségekkel küzdő önkormányzatok egyedi támogatására.
Hozzátette: ebből a keretből csak a működési jellegű adósságokat kívánják felszámolni, a más célú hitelfelvételeket, kötvénykibocsátásokat ez nem érinti.
Közölte, az idén újra akarják szabályozni az önkormányzatok helyét és szerepét az alkotmányban, majd ezt követően egy új önkormányzati törvényben.
Mint fogalmazott, ez számos kérdést felvet, köztük azt: szükséges -e, hogy a legkisebb településeknek is önálló polgármestere, képviselő-testülete, bizottságai és jegyzője legyen.
Azt kell mindenekelőtt tisztázni, milyen típusú önkormányzatokra van szükség Magyarországon - fűzte hozzá.
Elmondta, alternatíva lehet, hogy a kisebb lélekszámú településeket akár választott elöljárók is vezethetnék, így ezeknek a kistelepüléseknek nem lenne sem képviselő- testülete, sem bizottsága.
Az elöljáróknak ugyanaz lenne a feladata, és ugyanolyan jogai lennének, mint a polgármesternek és a képviselő-testületnek, így az adott település érdekeit kellene képviselniük.
Jelezte: ismernek jó nemzetközi példákat, ezeket tanulmányozni fogják.
Tállai András ezzel kapcsolatban arra mutatott rá, ha ezen a szinten változtatnak az önkormányzati rendszeren, akkor az " alapjaiban megváltoztatja az egészet ".
Elmondta, a következő ciklustól várható változásokat az indokolja, hogy jelenleg egy szétaprózódott és nagy költségekkel terhelt rendszer van Magyarországon.
Az " én váram " szemlélet helyett a térségben való gondolkodás kerülhet előtérbe - fogalmazott.
Az államtitkár szerint meg kell nyitni a főváros és a kerületek viszonyának vitáját is, és szükség van egy új fővárosi törvényre, ám ennek részleteiről az érdekeltek bevonásával történő konzultáció után érdemes beszélni.
Tállai András szólt arról is, hogy jövőre a pénzügyi szempontból rendbe tett önkormányzatoknak már kevesebb feladata lesz, hiszen számos hatáskör átkerül a kormányhivatalokhoz, illetve a későbbi járási hivatalokhoz.
Elmondta, az igazgatási feladatok mellett a közoktatás is állami feladat lehet, és az egészségügyet is szeretnék önkormányzati szempontból rendezni, így a jövőben már csak a tipikusan helyhatósági feladatok maradnak helyben.
Ezáltal egy sokkal hatékonyabb költségvetésű, az állam által jobban finanszírozott önkormányzati rendszer jön létre vélhetően már 2012-ben tette hozzá.
Az önkormányzatok nem működési célokat szolgáló hiteleivel, kötvénykibocsátásával kapcsolatban azt mondta: ezt át kell tekinteni és alaposan fel kell mérni, majd amikor már egyértelműen látható a probléma nagysága, koncepciót dolgoznak ki.
Elmondta, azt szeretnék, ha a jövőben az Állami Számvevőszéknek vagy valamelyik miniszternek is szerepe lenne az önkormányzatok hitelképességének a vizsgálatában, a hitelfelvétel engedélyezésében.
Az államtitkár úgy látja, az önkormányzati vagyonnal rosszul vagy felelőtlenül gazdálkodó közéleti személyekkel, polgármesterekkel vagy képviselő-testületekkel szemben szankciót kellene alkalmazni.forrás: mr1.hu
2011-01-30 18:05:00
Juhász Éva
Rendőrök keresik a szemtanút
Bűncselekmény szemtanúját keresik a rendőrök Kecskeméten.
Egy kisgyerekes anya jelentkezését várják, aki látta az elkövetőket.
Január 25-én délelőtt a Bagi László utcában egy futárszolgálat tulajdonában lévő Ford Transitot törtek fel ismeretlenek.
A lopással a sértettnek 241 ezer forintos kára keletkezett.
A futárszolgálat képviselőjét egy 2530 év közötti, feltehetőleg kecskeméti nő tájékoztatta arról, hogy a tolvajok egy bordó színű terepjáróval közlekedtek.
A hölgy aki a gyermekével a közelben lévő játszótéren tartózkodott, a jármű rendszámát is megjegyezte.
A nyomozás érdekében arra kérik a rendőrök a nőt, hogy a Kecskeméti Rendőrkapitányságon akár személyesen vagy telefonon jelentkezzen. forrás: mno.hu
2011-01-30 18:17:03
Molnár Attila
Befagyott az autózár hogyan nyissam ki?
Mit tegyünk, ha télen befagy az autó ajtaján a zár és nem tudjuk kinyitni?
Persze könnyű helyzetben vannak, akiknek távkapcsolós centrálzáras, de mit tegyenek a többiek?
Olvassanak tovább!
Erre találták ki a kis palackban kapható zárolajzó, jégoldó spray-t.
Épp azért kicsi, hogy mindig a kabátzsebben lehessen hordani, így bármikor kéznél lehet.
A helyzet csimborasszója, ha van ilyen spray-nk, de épp az autóban.
Amelyik nem nyílik...
Ilyenkor jön a B terv: a felolvasztás gyors és könnyű módja, ha a kulcsot gyufalánggal, öngyújtóval többször egymás után hevítgetjük, majd ezt követően bedugjuk a forró kulcsot, s úgy hagyjuk néhány másodpercre, hogy átadja hőjét.
A műveletet ismételjük meg, ahányszor szükséges.
A kulcsot nem szabad erőltetni a zárba, mert könnyen beletörhet.
Ha ezek után bejutottunk, az első mozdulatunk legyen zsebre vágni a kis palackot!
2011-01-30 18:22:44
Juhász Éva
Meddig büntethetik a fiatalokat?
Túlzottan általánosnak tartja Szabó Máté a belügyminiszter válaszát a szabálysértési törvény módosításáról, az ombudsman ugyanis olyan változtatást javasolt, amely alapján minden 18 év alatti fiatal gyermeknek minősülne, így szabálysértés miatt sem őrizetbe venni, sem elzárni nem lehetne őket.
Az ombudsman a korábban bizsulopási kísérlet miatt előállított, majd másfél napig fogvatartott három gimnazista lány ügyében jelezte: több alkotmányos joggal ellentétes a szabálysértési törvénynek az a rendelkezése, amely nem tekinti gyermeknek a fiatalkorút, megszünteti az elzárásuk tilalmát és meghatározza elzárásuk lehetséges időtartamát.
Szabó Máté akkor javaslatokat fogalmazott meg a belügyminiszternek, aki válaszában a többi között arról tájékoztatta a biztost, hogy az idén tervezik a szabálysértési törvény felülvizsgálatát.
A biztos arra hívta fel a figyelmet, hogy gyermekvédelmi szempontból tizennyolc év alatt a fiatal - gyermek, és amennyiben bármilyen veszélyeztető körülmény, mint például a szabálysértés elkövetése merül fel, akkor a gyermekvédelmi rendszernek kell fellépnie.
Szabó Máté rámutatott arra is, hogy már a néhány napos elzárás is káros lehet, pszichésen megterhelheti a fiatalt.
Pintér Sándor válaszában nem vitatta az ombudsmani megállapításokat.
Mindössze azt közölte, hogy a szaktárca 2011. évi, jogalkotással összefüggő tervei tartalmazzák a szabálysértési törvény teljes körű felülvizsgálatát.
Ennek során lehetőség lesz arra, hogy a tapasztalatok figyelembevételével átgondolják az őrizetbe vétel szabályait.
Szabó Máté tudomásul vette a választ, de ilyen formában túl általánosnak ítéli meg - derül ki a vasárnapi közleményből, amelyben jelzi: ő nemcsak az őrizetbe vétel, hanem az elzárás lehetővé tételét is kifogásolta.
Különösen figyelemre érdemesnek nevezi ebből a szempontból, hogy a bíróság a három fiatalkorút nem sújtotta elzárással, hanem figyelmeztetésben részesítette őket.
Ez a bírói mérlegelés is alátámasztja a fiatalkorú őrizetbe vételét és elzárását megengedő törvénnyel kapcsolatos ombudsmani aggályokat - áll a közleményben.forrás: nol.hu
2011-01-30 18:28:06
Juhász Éva
Trónörökösi esküvő, három dimenzióban
3D-ben élvezhetik a megfelelő tévékészüléket és szemüveget beszerző brit alattvalók Vilmos trónörökös és menyasszonya, Kate Middleton áprilisi esküvőjét.
A herceg jövendőbelije addig is mindenesetre igyekszik megőrizni híresen jó alakját, és ennek érdekében beiratkozott ugyanabba az előkelő londoni fitneszklubba, amelyben annak idején majdani férjének édesanyja, a néhai Diana hercegnő is rendszeresen megfordult.
Vilmos herceg és polgári származású kedvese eljegyzését tavaly novemberben jelentették be, az esküvő április 29-én lesz a londoni Westminster apátságban, az angol-brit monarchia ősi koronázótemplomában.
A The Sunday Telegraph című vezető vasárnapi konzervatív lap szerint szinte bizonyosnak tűnik, hogy a nagy eseményt háromdimenziós technológiával fogják közvetíteni a brit televíziós társaságok.
A BBC és a Sky-csatornák nagy-britanniai változatait működtető BSkyB bennfentesei megerősítették a lapnak, hogy erről már előrehaladott tárgyalások folynak az udvarral.
A megegyezésre van is remény, mivel a királyi család egyik illetékese elmondta: az udvar " nagyon nyitott " az ötletre, de azt a feltételt szabja, hogy a közvetítés az apátságban diszkrét legyen, a kamerákat " ne tolják bele a vendégek arcába ", és a trónörökösi pár " se érezze úgy, hogy tévéstúdióban van ".
A The Sunday Telegraph ezzel kapcsolatban megjegyzi, hogy a 3D-adásra alkalmas kamerák sokkal nagyobbak, mint a hagyományos, kétdimenziós közvetítésekre használt felszerelések.
Ezért a BBC, a BSkyB és az eseményt szintén sugárzó ITV kereskedelmi csatorna várhatóan egyazon stábbal lesz jelen a Westminster apátságban és megosztozik a közvetítésen.
Az udvar végső beleegyezése esetén a trónörökösi esküvő lesz az első olyan nagyszabású közéleti esemény Nagy- Britanniában, amelyet háromdimenziós élő közvetítésben láthat a közönség.
Ehhez azonban a nézőknek olyan tévékészüléket kell vásárolniuk, amelyek alkalmasak a 3D-adások vételére, és különleges szemüvegre is szükség van, ugyanúgy, ahogy a mozikban látható háromdimenziós filmek esetében.
Akár két-, akár háromdimenziós lesz a közvetítés, a menyasszony mindenképpen meg akarja őrizni legendás karcsúságát, és ehhez azt a fitneszkomplexumot választotta, amelynek Diana hercegnő, Vilmos 1997-ben, autóbalesetben elhunyt édesanyja is tagja volt.
A nyugat-londoni Chelsea kerületben működő Harbour Club három úszómedencével, több fedett teniszpályával, a legmodernebb fitneszfelszerelésekkel, személyi edzőkkel, szépség- és fodrászszalonokkal áll vendégei rendelkezésére.
Az intézmény - saját honlapja szerint - " a világ legjobbjai közé tartozik ".
A The Sunday Telegraph forrásai itt látták a múlt héten Kate Middletont.
A lapnak szemtanúk elmondták, a trónörökösi menyasszony - egy barátnője társaságában - több mint egy órán át edzett, utána megebédelt a klub éttermében.
Diana hercegnő 1993-ban váltott ugyanitt tagsági igazolványt - miután beperelte előző fitneszklubját, mert annak tulajdonosa titokban fotókat készített róla, és ezeket több újság is közölte.forrás: hir24.hu
2011-01-30 19:03:33
Juhász Éva
Egészségesebb, ha kövérek vagyunk?
A fogyás rossz az egészségnek - legalábbis erre a meghökkentő megállapításra jutott egy amerikai vizsgálat, amely szerint nem okoz nagy problémát az elhízás, ha kiegyensúlyozott életmódot követünk.
Mai világunk egyik jelszava a fogyókúra.
Minden kutatás és szakorvosi vélemény azt hangoztatja, hogy a túlsúlyosság jelentősen növeli az egészségügyi kockázatokat.
Ám egy legújabb vizsgálat éppen az ellenkezőjét hangoztatja: veszélyesebb, ha a túlsúlyos ember megpróbál lefogyni.
A Nutrition Journal című folyóiratban publikált tanulmány szerint a soványakhoz képest a túlsúlyos emberek hosszabb ideig élnek, és azok is, akik idősebb korukban szednek magukra egy kis felesleget.
A szakemberek azt írják, hogy a kövéreknek nagyobb az esélyük arra, hogy túléljenek olyan komoly betegségeket, mint a 2-es típusú diabétesz, szív- vagy vesebetegség.
Mindez szöges ellentétben áll az eddigi nézettel, amely szerint az elhízás számos betegség okozója lehet.
Most 350 ezer amerikait analizálva az újabb teória szerint az elhízás nem lehet ezen kórok egyedüli okozója.
A szakértők szerint az egészségre nem az elhízás jelenti a legnagyobb veszélyt, hanem a szegényes étrend és a mozgáshiányos életmód.
Hangsúlyozzák: a fogyókúraőrület helyett az emberek sokkal jobb egészségnek örvendenének, ha megtanulnák elfogadni a testünket és jobban ügyelnének magukra, például úgy, hogy változatosan táplálkoznak.
Kiemelték azt is, hogy elengedhetetlen a rendszeres és élvezetes testmozgás, és nem ártana figyelni testünk jeleire is, arra, hogy mikor vagyunk éhesek és mikor vagyunk tele. forrás: inforadio.hu
2011-01-30 21:45:10
Kutasi Roland
Negyedik női estjét tartotta a T és M Sport-Fittness Stúdió
Negyedik alkalommal találkoztak az egészségre, sikerre és boldogságra vágyó hölgyek a vásárhelyi T&M Fittness Stúdió női estjén vasárnap.
A mozgástól, az együttléttől és a lelki feltöltődéstől mindezek a vágyaik teljesülését várják.
A tulajdonos, Tarján Lajos elmondta azt is, kiknek nem ajánlott a női est.
Fotoriporttal, hanegfelvételekkel és galériával!
A stúdió vezetője kifejtette: az est résztvevői közül sokan a jó társaság miatt választják a vasárnap esti programot, ahol a TRX névre hallgató módszer segítségével a saját testsúlyukat felhasználva mozgathatják át izomcsoportjaikat a hölgyek, korcsoporttól függetlenül.
A résztvevőket nemcsak fizikálisan, hanem mentálisan is segítette Fekete Edit természetgyógyász.
Módszere segítségével a testükben kialakítják a harmóniát, ezért a mozgással kombinálva az ide járók kiegyensúlyozottabb családi életre és jobb munkahelyi teljesítményre is számíthatnak.
Darvasi Erzsébet, az estek egyik résztvevője kijelentette: már hiányzik, ha kihagyja az alkalmat.
Egy korábbi kúra segítségével sikerült jelentősen fogynia, azonban rá kellett jönnie, hogy a megszerzett eredményt csak a táplálkozási szabályok betartásával és a rendszeres mozgással őrizheti meg.
Erzsébet állítja: itt mindenki megkapja a megfelelő segítséget, és egymást is segítik abban, hogy az elvégzett mozgás eredményéhez hozzájussanak.
Az est háziasszonya, Huszár Krisztina leszögezte: egyre ügyesebbek a vasárnapi összejövetelekre érkező lányok és asszonyok, akik között vannak fiatalok és tapasztaltabb korban lévők is, aki most már otthonosan mozognak az edzőteremben, és egyre ügyesebben használják a gépeket is.
Ezeken az estéken a stúdióban nincsenek jelen a férfiak, nem véletlenül.
A felmérések során kiderült, hogy a hölgyek közül sokan nem szeretnénk azt, ha az erősebbik nem képviselői is látnák őket mozgás közben, így vasárnap esténként az ő kívánalmuk is teljesül.
Tarján Lajos arról is szólt, kiknek nem ajánlott a mozgással és lelki feltöltődéssel egybekötött est.
Azok, akik kicsattannak az egészségtől, és azoknak sem ajánlott, akik nem vágynak társaságra.
És azoknak sem érdemes eljönni, akik soha nem voltak betegek.
Azonban ha a három kijelentés közül akár egyre is nem a válasz, úgy korosztálytól függetlenül tanácsos a vasárnap estét fél hattól a T&M Sport- Fittness Stúdióban eltölteni.
Arnay
2011-01-31 06:41:45
Martonosi János
Marad a hideg
2011-01-31 06:43:23
Martonosi János
Közlekedési információk a Dél-Alföldről
2011-01-31 07:00:27
Martonosi János
Rövid pályás gyorskorcsolya-bronz a téli universiadén
2011-01-31 07:04:17
Martonosi János
Beindult a ' ' A vajdaságiak jobbat érdemelnek ' ' kampány
Aleksandar Jovanoviæ, a Vajdasági Szociáldemokrata Liga alelnöke pénteken, Újvidéken kijelentette, Vajdaságban mindaddig nem fognak jobban élni, amíg a tartománynak és a helyi önkormányzatoknak nem adják vissza vagyonukat és eredeti jövedelemforrásaikat, írja a Beta hírügynökségre hivatkozva a Vajdaság Ma hírportál.
" Ezt a legjobban azok az adatok bizonyítják, amelyek arról szólnak, hogy hogyan éltek az emberek, amikor a Vajdaságnak megvolt a saját autonómiája és hogyan élnek most`, mondta Jovanoviæ azon a sajtótájékoztatón, amelyen bejelentették, hogy megindítják az " A vajdaságiak jobbat érdemelnek` elnevezésű kampányt.
A kampány során adatokkal bizonyítják majd, hogy most már nem a Vajdaság Szerbia leggazdagabb része, valamint azt, hogy a múlt évszázad 70-es és 80-as éveiben mivel rendelkezett a Vajdaság.Forrás: szegedma.hu
2011-01-31 07:12:55
Martonosi János
100 évének képzőművészete a REÖK-ben
Közös értékeink címmel nyílt kiállítás a REÖK palotában, amely a város képzőművészetének 100 évét öleli fel.
A tárlat ugyanakkor egy egyedi kísérőkiállítással is kiegészült Szubjektív Szeged címmel, amelyen kortárs plakátok láthatók.
Dr. Botka László polgármester csütörtök délután ünnepélyes keretek között nyitotta meg a REÖK legújabb, Közös értékeink címet viselő kiállítását.
A nem mindennapi tárlat a város képzőművészetének 100 évét mutatja be az érdeklődők számára.
Az ingyenes tárlatot ugyanakkor egy egyedi kísérőkiállítás is kiegészíti " Szubjektív Szeged " címmel, melynek keretében kortárs szegedi művészek gondolatait láthatjuk a napfény városáról.
A REÖK " Mond el plakátban, amit a városról gondolsz! " felhívására többek között Ágoston Lóránt, Hercz Balázs, Huszár Imre, Meisner Miklós és Markulik Balázs készített képeket.
A street art projekt különlegessége, hogy nem a szecessziós palotában, hanem mellette, a Kölcsey utcában kapott helyet, így szegediek jártukban-keltükben is találkozhatnak, a néhol humort sem nélkülöző művekkel.
A számítógépes grafikai programokkal készített különleges plakátok meglepő kontrasztot állítanak a múlt században készített festményekkel szemben.
A REÖK-ben látható " Közös értékeink " című tárlat több mint 100 művet mutat be, összesen 19 alkotótól.
A nagyközönség előtt még szinte soha nem látott képeket több család, saját magángyűjteményéből ajánlotta fel egy kiállítás erejéig.
A tárlaton többek között megcsodálhatjuk Vinkler László, Nyilasy Sándor, Kukovetz Nana, Dinnyés Ferenc, Heller Ödön, Erdélyi Mihály, Buday György, Vass Vera, Fischer Ernő és Tápai Lajos képeit is.
Van olyan festmény is van, amelyik a Kárász utcát, azon belül is a város egyik jelképének számító Ungár-Mayer-palotát ábrázolja.
A REÖK legfőbb célja a kiállítással az volt, hogy bemutassa azokat a helyi alkotókat, akik bár nem feltétlenül országosan ismertek, mégis sokat adtak a magyar képzőművészetnek és iránymutatóak annak szegedi fejlődésében.
A szervezők hiánypótló művészettörténeti szemlét kívántak a nagyközönség elé tárni: a különálló értékekből folyamatosságában ismerhetik meg a szegedi képzőművészet közel száz éves történetét, a 19. század végétől az 1980-as évekig.
A Közös értékeink kísérőtárlata a Szubjektív Szeged street art plakátkiállítás, amelyre szintén számos izgalmas mű érkezett a REÖK felhívásra.
A kreatív tervezők plakátban fogalmazták meg, hogy mit gondolnak Szegedről.
Legtöbben a város egy-egy részletét, szimbolikus épületeket, építményeket tartottak érdemesnek arra, hogy segítségükkel megörökítsék a város iránti érzelmeiket egy szellemes képen.
A Fogadalmi templom természetesen számos plakáton feltűnik, de nincs hiány szegedi paprikából sem.
Forrás: webradio
2011-01-31 07:16:18
Martonosi János
Egyes gyógyszergyártók etikátlanul befolyásolják az orvosokat
A Thaiföldön meghalt orvos esete rávilágít az egészségügyi ellátórendszer és a gyógyszerellátás fogyatékosságaira - olvasható az LMP vasárnapi közleményében.
A Thaiföldön meghalt orvos esete rávilágít az egészségügyi ellátórendszer és a gyógyszerellátás fogyatékosságaira - olvasható az LMP vasárnapi közleményében.
Az ellenzéki párt szerint tarthatatlan, hogy az egészségügy szereplői hálapénzzel és cégektől kapott juttatásokkal kénytelenek kiegészíteni a jövedelmüket, ráadásul az " Orbán-csomag " részeként a kormány 100 milliárdos nagyságrendű összeget akar kivonni az egészségügyből.
Az LMP ezzel szemben azt várja, hogy a kormány akadályozza meg a törvénytelen adományokat és rendezze az egészségügyben dolgozók fizetését.
Az LMP emlékeztet arra, hogy a tragikuson végződő thaiföldi utazáson résztvevő orvosoknak egy gyógyszergyártó cég szervezte az utat.
A párt szerint ez az eset rávilágít arra: a hatóságok képtelenek megakadályozni, hogy egyes gyógyszergyártók etikátlanul befolyásolják az orvosokat, ajándékokkal, luxusutazásokkal próbálják rávenni rávenni őket az általuk forgalmazott készítmények felírására.
Az LMP szerint ez a gyakorlat a betegek egészségét és pénztárcáját veszélyezteti.
Az LMP elfogadhatatlannak tartja a gyógyszertámogatás tervezett csökkentését, azt, hogy újra 100 milliárdos nagyságrendű összeget vonjanak ki az egészségügyből.
A párt szerint a gyógyszerek árának csökkenését szolgálná, ha szabályoznák a gyártók marketingköltségeinek felhasználását, betiltanák az orvosok elvtelen befolyásolását, és nem a legdrágább, hanem az azokkal egyenértékű generikus gyógyszerek felé terelnék az orvosokat és a betegeket.
Az LMP szerint az is tarthatatlan hogy az egészségügy szereplői hálapénzzel és cégektől kapott juttatásokkal kénytelenek kiegészíteni a jövedelmüket.
Ez a párt szerint mindenki számára megalázó és demoralizáló.
Ráadásul a kormány adópolitikája a méltatlanul alacsony jövedelmeken nem javított, hanem rontott.
A betegek jogainak védelme is csorbát szenved, hiszen amióta megszüntették az Egészségbiztosítási Felügyeletet és a betegjogi közalapítványt, nincs gazdája ennek a területnek - tették hozzá.
Mindezek miatt az LMP arra kéri a kormányt: azonnal erősítse meg az egészségügyi hatósági rendszert, és szigorú intézkedéseket hozzon annak érdekében, hogy megakadályozzák a törvénytelen adományokat.
Az LMP azt is várja, hogy rendezzék az egészségügyben dolgozók juttatásait, a kezdőorvosok és a szakszemélyzet fizetését.
Forrás: webradio
2011-01-31 07:18:28
Martonosi János
Hétfőig nyilatkozhatnak, akik maradni akarnak a magánpénztáraknál
Ha az Alkotmánybíróság megsemmisíti a nyugdíjpénztári tagsággal kapcsolatos törvényt, akkor azok járhatnak jobban, akik maradnak a jelenlegi rendszerben.
Ezt mondta a pénztárszövetség egyik vezetője.
Ha az Alkotmánybíróság megsemmisíti a nyugdíjpénztári tagsággal kapcsolatos törvényt, akkor azok járhatnak jobban, akik maradnak a jelenlegi rendszerben.
Ezt mondta az RTL Híradónak a pénztárszövetség egyik vezetője.
Szerinte ugyanis, ha az állami rendszerbe visszalépők pénze bekerül a költségvetésbe, akkor onnan már nehéz lesz azt visszaszerezni.
A kormányszóvivő szerint a törvény nem alkotmányellenes.
Eddig több mint 67 ezren nyilatkoztak, hogy maradnak a magánkasszában.
A határidő hétfőn jár le.
Sokan az utolsó pillanatig várnak a döntéssel.
A legtöbben azt mondták az RTL Híradónak: ebben a helyzetben nincs jó választás, ezért inkább érzelmi alapon döntöttek.
A pénztárszövetség bízik abban, hogy az Alkotmánybíróság vagy a nemzetközi testület megsemmisíti a jogszabályt.
Szerintük, ha így lesz, azok járnak jól, akik maradnak a magánkasszában.
Így biztosan megmaradhat ugyanis a pénzük, a többiek csak abban bízhatnak, hogy addig az állam nem költi el az átvett megtakarításokat.
Borza Gábor, a Stabilitás Pénztárszövetség elnökségi tagja azt mondta: ha már bekerült a költségvetésbe a pénz és elköltötték, hozhat az Alkotmánybíróság vagy Strassbourg bármilyen döntést, az nem tud visszakerülni.
A kormányszóvivő bízik abban, hogy a törvény kiállja az alkotmányosság próbáját.
Nagy Anna szerint az a kérdés, hogy az előző törvény hogyan lehetett alkotmányos, amikor arra kötelezte az embereket, hogy magáncégeknek utalják a járulékaik egy részét.
A határidő hétfőn jár le.
Akkor lehet utoljára nyilatkozni arról, hogy ha valaki fenn szeretné tartani a magánnyugdíj-pénztári tagságát.
Aki ezt nem teszi, automatikusan visszakerül az állami nyugdíjrendszerbe.
Forrás: rtl hirado
2011-01-31 07:36:04
Szöllősi Sándor
Közlekedési információk Hódmezővásárhelyről
A hét első munkanapján az idő csípősen hideg, de a hét végén esetenként tapasztalható párásság szinte teljesen megszünt, a látási viszonyok jók.
Az utak általában szárazak, de ott ahol a fákról a zúz lehullott, csúszós foltok vannak A Hódtó utcán a bontás miatti útszűkület lassítja a forgalmat, de a buszöböl adta lehetőséget ki lehet használni és itt is jól lehet haladni.
Ma a hideg idő miatt útjavítási, helyreállítási munkát nem terveznek a város területén.
A reggeli forgalom élénk, de mindenütt jól halad, fennakadás nem volt tapasztalható.
2011-01-31 07:36:51
Martonosi János
A legtöbb baromfifélét továbbra is a Dél-Alföldön tartják
A honi mezőgazdaság termelésének volumene az ezredfordulót követően a 2004-es és 2008-as esztendőkben volt kiugró - derül ki a Központi Statisztikai Hivatal legfrissebb statisztikáiból.
Tavalyelőtt 2008-hoz képest tíz százalékkal esett vissza a termelés.
Az ország mezőgazdasági termőterülete 2009-ben 5 millió 780 ezer hektárt tett ki.
A legnagyobb agrárterülettel a Dél-Alföld (1313 ezer hektár) rendelkezik, melyet az Észak-Alföld (1254) követ.
Az arányok vizsgálatánál szembetűnő, hogy a szántó részesedése a legnagyobb.
Ebben a kategóriában is a Békés-Bács- Kiskun-Csongrád alkotta térség a listavezető (1023,8), megelőzve a Dél-Dunántúlt (699,7).
Két esztendővel ezelőtt, 2008-hoz képest szinte valamennyi szántóföldi növény termésmennyisége csökkent.
Ugyanakkor, bár a Dél-Alföldön is jelentős volumencsökkenés történt, nem a régió volt a legnagyobb vesztese a 2009-es évnek.
Az állatállományról szóló adatokból kiderül, tavalyelőtt, a tyúk- és kacsafélék kivételével, valamennyi területen csökkent az állomány száma.
A legtöbb baromfifélét viszont továbbra is a Dél-Alföldön tartják.
A juhok, a sertések, valamint a szarvasmarhák számában régiónk a második volt, mindössze az Észak- Alföld előzte meg.
Forrás: beol
2011-01-31 07:42:50
Martonosi János
Garázzsal együtt lángolt a kocsi
Egyelőre nem tudni, mitől kapott lángra vasárnap hajnalban Tiszakécskén egy kocsi a garázsában.
Ma hajnalban negyed kettő körül Tiszakécskén a Móra Ferenc utcában eddig ismeretlen körülmények között egy fa-és fémvázas palatetős garázsban gyulladt ki egy Daewoo Kalos kaptuk a hírt a helyi tűzoltóságtól.
Amikor a lánglovagok a helyszínre értek, a garázs és a kocsi isteljes terjedelmében égett, de a gyors beavatkozásuknak köszönhetően a garázs mellett álló két személygépkocsiban nem keletkezett kár.
A tűzben személyi sérülés nem történt, az anyagi kár viszont jelentős.
Forrás: baon
2011-01-31 07:53:43
Martonosi János
Zuschlag-ügy - Ma hirdetnek ítéletet Szegeden
2011-01-31 08:16:56
Martonosi János
Még nem jár a komp
Jelenleg 650 centiméter a Tisza vízállása Mindszentnél, ez azt jelenti, hogy megszűnt az elsőfokú árvízvédelmi készültség, azonban még nem indíthatjuk újra a kompot, hiszen ahhoz még további apadás szükséges tudtuk meg Juhász Lajostól, a komp üzemeltetőjétől.
Mindenképpen jó hír, hogy a Kiskörénél elkezdték a víz duzzasztását, így a vízszint csökkenése nem áll meg.
Reményeink szerint néhány nap múlva újra indulhat a munka mondta a kompos, aki hozzátette: a céget szinte csőd közeli helyzetbe sodorja a két hónapos leállás.
Az ár levonulása után további gondok is akadhatnak.
A lassú apadás és a tartós hideg miatt könnyebben befagy a folyó.
A jégzajláskor pedig újra le kell majd állítani a szolgáltatást.
Megosztom!
|
2011-01-31 08:21:25
Molnár Attila
Közlekedési információk Kistelekről és térségéből
2011-01-31 08:34:33
Antal Sándor
Olimpiai reménységek Pozsonyban
Hétvégén a magyar válogatott tagjaként két vásárhelyi atléta Krucsai Zsanett és Losonczi Gábor vett részt Pozsonyban fedett pályás versenyen.
Kitűnő eredménnyel, egyéni csúcsokkal tértek haza a K` Art-Hódiák SE versenyzői, akiket edzőjük Héjja Antal, mint szövetségi edző is elkísért.
A szövetségi kapitány a következőképpen értékelte a fiatalok teljesítményét: A magyarok számára 17 első helyezést hozó Olympijské Nádeje/ Olimpiai Reménységek Versenye kiváló nyitó eseménye volt az év nagy feladataira készülő fiatal atlétáknak.
` - Nagy örömünkre szolgált, hogy részt vehettünk ezen a versenyen értékelte a látottakat Molnár Ferenc utánpótlás szövetségi kapitány.
A versenyszámok jelentős részében az ifjúságiakból és juniorokból álló magyar csapat meghatározó szerepet játszott.
Otthonról nemcsak az autóbusz hozott ötven főt, hanem közel negyvenen érkeztek egyénileg is.
Ez a csarnok igazi otthona az atlétikának, minden tekintetben megfelel az elvárásoknak.
Az esemény nagyon jó hangulatú volt, a korosztályok kiegyenlített versenyeket vívtak egymással.
Kellemes meglepetést okozott a távolugró Krucsai Zsanett 60 gáton/ 8,71, aki utána főszámában is jól teljesített/ 578 cm.
Zsanett mindkét számában egyéni csúcsot ért el, s ez nagyon biztató.
A gátfutásban ezüstérmet szerzett, távolugrást pedig megnyerte.
Izgalmas versenyt hozott a fiú távolugrás, ahol néhány cm-rel maradt el egyéni legjobbjától Losonczi Gábor.
Megbízható, jó versenyzéssel nyerte meg a számot, s a győzelem értékét növeli, hogy betegen vett részt a viadalon.
Mindkettőjük teljesítményével nagyon elégedett volt edzőjük.
2011-01-31 08:51:25
Martonosi János
Dr. Karsai Krisztina a Szegedi Tudományegyetem Állam- és Jogtudományi Karának közkapcsolati-dékánhelyettese, a Büntetőjogi és Büntető Eljárásjogi Tanszék docense, kutatója látogatott el Szeged egyik elit középiskolájába, a Radnóti Miklós Kísérleti Gimnáziumba.
A januári tájékoztató programsorozat azonban kiterjedt a Szegedi Tudományegyetem Ságvári Endre Gyakorló Gimnáziumára és a Tömörkény István Gimnázium és Művészeti Szakközépiskolára is.
A programsorozat utolsó állomásán Dr. Karsai Krisztinával beszélgettünk.
A Szegedi Tudományegyetem Állam- és Jogtudományi Karának közkapcsolati dékánhelyettese elmondta, hogy a kar célja az, hogy tudatos társadalmat alakítson ki.
Ebben a munkában a kari oktatók elképzelései szerint be kell kapcsolni a középiskolákat is.
A jogtudomány olyan terület, amely szinte minden képzéshez illeszkedik, hiszen nem csak munkánkat, de mindennapi életünket is meghatározzák a hazai jogszabályok, EU csatlakozásunkat követően a nemzetközi vagy EU-s jogi normák is.
A közkapcsolati dékánhelyettes elmondta, hogy olyan programot állítottak össze a középiskolásoknak, amely könnyen emészthető formában, érdekes csomagokban mutatja be a legizgalmasabb területeit jogi életünknek, legfőképpen a fiatalok életét érintő jogokat és lehetőségeket.
Dr. Karsai Krisztina elmondta, hogy a diákokkal mindig érdekes foglalkozni.
Őket egészen más érdekli még, mint a felnőtt társadalmat.
Mindig nagy mosolygást vált ki a 18. életévüket még éppen be nem töltött diáklányok között, mikor a nagykorúság kapcsán megjegyzi, hogy kiskorúak esetében az ügyeket a kiskorú törvényes képviselője, édesapja, édesanyja intézheti, de házasság útján is lehet nagykorúvá válni, s akkor a 18. életéven aluliak saját nevükben is eljárhatnak...
A közkapcsolati dékán-helyettes utolsó előadásában (` Fogyasztok, tehát vagyok.
S a jogaim?
`) a diákokat a vásárlás során ért esetleges atrocitásokról, jogorvoslati lehetőségekről a fogyasztói jogokról tájékoztatta.
A jogalkotók és az igazságszolgáltatás szereplői előtt is jól ismertek a kereskedelemben felmerülő kényes területek.
Az új jogszabályok előkészítése tehát a korábbi jogforrások felhasználásával, bíróságok végzéseire támaszkodva, valamint a fogyasztók visszajelzései révén alakul ki, ebben például a Nemzeti Fogyasztóvédelmi Hatóság képvisel bennünket.
Dr. Karsai Krisztina különféle videó snittekkel, fényképekkel hívta fel a figyelmet arra, hogy milyen trükkök miatt eshet áldozatul a gyanútlan vásárló, milyen jogi lehetőségeink vannak akkor is, ha nincsenek velünk a barátaink, netán szüleink.
Nagy nevetést váltott ki egy angolul felírt szöveg, amely szerint az egyik üzletben kettő áráért adnak egy terméket.
A hallgatóknak, diákoknak szinte új információként szolgált, hogy a termékek pénz visszafizetési` garanciája` nyolc napig él (internetes vásárlás, árubemutatón való vásárlás).
Több srác hangosan elnevette magát, hogy a vásárlási kirándulásokon méregdrágán vásárolt paplanokat is vissza lehet vinni, ha nagymamánk hazahozta és láthatóan megbánta.
Érdekes, új információként szolgált a vásárlók könyve és számos más lehetőség is.
Ez persze nem csak a ti érdeketek, hanem a szüleiteké is, s így tájékozottságotokkal, a jog pontos megismerésével tudatosabb társadalom épülhet fel mondta el Dr. Karsai Krisztina persze mindig maradjatok higgadtak, figyelmeztetett, mert az is előfordulhat, hogy figyelmetlenség miatt történt és jelzésetek után készségesen cserélik az árut.
Ha valamit meg akarunk venni, mindig alaposan meg kell vizsgálni, s ezt nem csak egy jó jogász tudja megtenni..
A programsorozat korábbi óráiban közreműködött Dr. Mezei Péter az SZTE Állam- és Jogtudományi Kar Összehasonlító Jogi Intézetének oktatója, aki a` Zene-szerzés és jog, avagy a szerzői jog a minden- napokban` címmel mélyítette el az ismereteit a diákoknak.
A file cserebere ugyanis kényes téma a minden napokban, de hogy ez milyen következményekkel jár, még a felnőtteknek is nehéz eligazodnia.
Az már biztos, hogy minden számítógép adatforgalma egy bizonyos elektronikus kód alapján, az IP cím alapján lekövethető, visszakereshető.
A szerzői jogok, jogdíjak meg nem fizetése, jogtalan használata sajnos ugyanolyan priuszt okozhat, amellyel később akár nehéz lesz elhelyezkednünk, netán nem kaphatunk fegyvertartási engedélyt, nem lehetünk diplomaták, rendőrök, katonák, banki alkalmazottak, oktatók, kutatók.
Egy fiatalkori tudatlan cselekvés hosszú ideig elkísérhet bennünket.
Dr. Majsa József a SZTE ÁJTK Politológiai Tanszékéről` Lehetnénk -e nagyhatalom?
` Magyarország a nemzetközi rendszerben címmel lépett le az egyetemi katedráról és állt a diákok elé.
Szeged vezető gimnáziumaiból elmondható, hogy a hallgatóság legnagyobb százaléka továbbtanul.
A tizenévesek legnagyobb többsége tudatosan készül középiskolai tanulmányai után a felsőoktatásba és jövőbeli tervei megvalósítására.
Egy közelmúltban készült felmérés kapcsán, amelyet a Szegedi Tudományegyetem Egészségtudományi és Szociális Képzési Kar oktatói, kutatói készítettek a hallgatóik 100%-ban családdal, gyermekekkel képzeli el jövőjüket 20 év múlva.
Dr. Merkovity Norbert a Szegedi Tudományegyetem Állam- és Jogtudományi Kar Politológiai Tanszék oktatója` Politika az interneten, avagy a párt honlapoktól a YouTube-ig` című előadásával látogatta meg a diákságot.
Aki még nem a digitális világban nőtt fel, jól tudja, hogy egy jó könyvtáros, az maga a kincs.
Szinte kitalálja, hogy mit szeretne az olvasó, de ha pontosan megmondjuk, mit keresünk, biztosan segíteni is tud.
Így működnek a mai keresőmotorok is az Internet világban.
A technika fejlettségével kinyílt világban, ugyanis csak néhány órára a világhálóra feltett percnyi telefon beszélgetések is képesek felbolydítani a politikai, gazdasági életet és akkor még nem beszéltünk például a Wiki Leaks ügyről..
Dr. Kasza Péter az SZTE ÁJTK Közigazgatási Jogi és Pénzügyi Jogi Tanszék oktatója szinte már specializálódva a fiúkat célozta meg az osztályokban, mert előadásában a Jogi alapfogalmakkal és a focival foglalkozott.
Napjainkban talán feltámadhat ez a tömegeket megmozgató sportág, főleg úgy, hogy banki szakemberek mellett akadémikusok is törik a fejüket, mit kellene csinálni?
Dr. Kruzslicz Péter Pál az SZTE ÁJTK Európa Tanulmányok Központból érkezett.
Előadásában az` Európai IntegRÁCIÓ` - ról mesélt, ami a magyar EU elnökséggel is párhuzamos, hiszen miniszterelnökünk globális kérdésekre keresi a választ a határnyitásokat követően megindult mondhatni újkori népvándorlásra és megoldási alternatíváira.
Dr. Karsai Krisztina közkapcsolati dékánhelyettes összefoglalta, hogy a kezdeményezés nagyon jó visszajelzéseket kapott.
A Kar célja, hogy megismertesse a képzésébe tartozó legérdekesebb területekkel hallgatókat, felkeltse az érdeklődésüket.
Ezért került sor az előadássorozatban nem csupán jogi, de politológiai témákra is, valamint a nemzetközi tanulmányok köréből választott előadásra.
A dékánhelyettes véleménye szerint köszönhetően a jó visszajelzéseknek érdemes lesz folytatni az előadássorozatot.
Szilágyi Bay Péter
2011-01-31 08:54:46
Antal Sándor
Hajszálnyi kellett volna a dobogóhoz
Sport kategóriában a 24. helyezést érte el a poznani Postagalamb Olimpián a vásárhelyi Barna Miklós madara.
Az elmúlt hétvégén Poznanban rendezték meg a XXXII. Postagalamb olimpiát, melyen ott volt a Hódmezővásárhelyi Postagalamb Egyesület tagja Barna Miklós, kék hím postagalambja.
Sport " C " kategóriában 24. helyezést érte el és tagja volt a poznani postagalamb olimpiai magyar csapatnak, amely az előkelő IV. helyezést érte el.
A korábbi postagalamb olimpiákon Hódmezővásárhelyről Turi Lászlónak 1x, Marton Péternek 3x, Kovács Mihálynak 1x, és Sós Bálintnak 1x szerepelt postagalambja, most hetedikként csatlakozott a vásárhelyi sikercsapathoz az említett Barna Miklós.
Poznanban ott volt a nemzetközi bíráló testület tagjaként Hódmezővásárhelyről Kovács Mihály - a Magyar Postagalamb Szövetség elnökségi tagja - a Hódmezővásárhelyi U-01 Postagalamb Egyesület elnöke - a Nemzet Postagalambásza - Világbajnok - aki elmondta- hogy 0.02 ponttal maradt le a magyar csapat a dobogó 3. helyéről.
2011-01-31 09:00:32
Martonosi János
Csanyteleken segített a hideg
A tartósan hideg időjárás miatt egyelőre megoldódtak a belvízgondok Csanyteleken - tájékoztatta portálunkat Forgó Henrik polgármester, aki hozzátette: már a másodfokú védelmi szint csökkentését tervezik a településen.
Egyelőre a vizek megfagytak a föld felszínén, és a megfagyott talaj sem engedi feltörni azt, emellett a Tisza apadása is bizakodásra ad okot, hiszen a szakemberek szerint ez magához húzza a talajvizet is.
Az olvadáskor azonban lehetnek még problémák, elsősorban a vertfalú és vályogházak károsodásától tartunk, hiszen ezek falában jelenleg megfagyott a felszivárgott folyadék, amely ha kienged szerkezeti károkat okozhat.
Nyilvántartásunk szerint eddig közel 150 ingatlanból jelezték, hogy már érzékelték a károsodás jeleit, ezek azonban nem csak lakóépületek, hanem melléképületek is emelte ki a háromezer lakosú Csanytelek első embere.
Megosztom!
|
2011-01-31 09:04:00
Antal Sándor
Győzelem játék nélkül
2011-01-31 09:29:00
Martonosi János
A januárban benyújtott 2011-es programtervezetükről és munkatervükről, a szegedi romák jelenlegi problémáiról, a rövid idő alatt máris felmutatható eredményeikről, valamint az anyagi és erkölcsi támogatás fontosságáról (és hiányáról) beszéltek lapunknak az októberben a Lungo Drom színeiben megválasztott városi Cigány Kisebbségi Önkormányzat vezetői.
` Az elmúlt három hónapban sok olyan visszajelzés érkezett hozzánk a szegedi romáktól, hogy elfogadták az új kisebbségi testületet.
Mi igyekszünk ezt a bizalmat azzal is meghálálni, hogy minél több személyes találkozáson gyűjtjük össze a megoldandó problémákat` mondta el Nagy Mihály elnök.
Ennek jegyében terveznek például idén több közmeghallgatást, ahol a cigányságot érintő legfontosabb kérdésekről segíteni tudó szakemberekkel beszélhetnek az érintettek.
A február végére tervezett alkalomra munkaügyi és szociális előadókat kérnek fel tájékoztatók megtartására, de szeretnének egyeztetni a Cserepes sori ingatlanok felszámolásáról az IKV és az önkormányzat illetékes munkatársaival is.
Nagy Mihály örömmel számolt be első nagyobb akciójuk sikeréről is: a karácsony előtt szervezett tartós élelmiszer-gyűjtés során közel 1 millió forint értékben tudtak csomagokat készíteni és házhoz szállítani a rászoruló roma családoknak.
Az elnök hálásan sorolta támogatóikat: az önkormányzat Szociális Irodájának vezetője, az Egyesített Szociális Intézmények főigazgatója, a Vöröskereszt megyei elnöke, az Esélyegyenlőségi Iroda vezetője, a kiskundorozsmai művelődési ház igazgatója, Király Endréné (Szeged Kistérség Többcélú Társulás szakmai vezetője), Mihálka Mária (az Alsóvárosi Családsegítő igazgatója).
A csaknem 600 csomag összeállításához hozzájárult Nógrádi Zoltán országgyűlési, Gyimesi László, Hüvös László, Nógrádi Tibor, Mihálffy Béla és Kosik Dénes önkormányzati képviselők is.
A helyi önkormányzathoz benyújtott 2011-es programtervezet vezérgondolatának a cigányság kultúrájának megismertetése és elfogadtatása szerepel, mind a többségi társadalom tagjai, mind a hagyományaikat lassan elveszítő romák felé.
A tervekben ennek megfelelően szerepel többek között ún. tolerancia napok szervezése, a városi rendezvényekhez kapcsolódó roma majális, év végén pedig kisebbségi nap, ahol szintén a cigány kultúra értékeit mutathatnák be az érdeklődőknek.
Szeged Napján a Szárma Fesztivál keretében egy hagyományos cigány ételt szeretnének megismertetni a vendégekkel, de készülnek megkoszorúzni Dankó Pista szobrát a híres prímás születésnapja alkalmából.
Nyáron az ország más részeire hagyományőrző táborba, illetve Szegeden és környékén tanulmányi kirándulásra vinnék a gyerekeket.
A felzárkóztatás jegyében ősszel a dorozsmai és a Cserepes sori szegregátumok lakói körében környezettisztasági versenyt hirdetnek, de igyekeznek számukra megszervezni egészségügyi szűrővizsgálatokat is, mivel a romák gyakran nem törődnek eléggé az ezeken való részvétellel.
` Mindehhez ugyanakkor nagyon kevés a kisebbségi önkormányzatnak megítélt állami költségkeret, támogatókra és pályázati pénzekre lenne szükségünk` mondta el Nagy Mihály.
Azt is hozzátette, hogy mivel a legtöbb esetben önállóan nem, csak a városi önkormányzattal együtt tudnak pályázni, tervezik, hogy kérvényben fordulnak a városvezetéshez, hogy a közgyűlés különítsen el a szegedi költségvetésben az ilyen pályázatokhoz szükséges önrészt.
Az elnök ugyanakkor arról is beszámolt, hogy a korábbi cikkünkben említett, az előző kisebbségi vezetőktől` örökölt` csaknem 1,5 millió forintos tartozás kétharmad részét az elmúlt három hónap alatt máris sikerült rendezniük: kifizették a másfél évnyi elmaradt rezsit és meg tudtak egyezni az Egészségbiztosítási Pénztárral, a mobiltelefon-díjtartozások kapcsán pedig a jelenleg még folyó tárgyalások kimenetele is biztatónak tűnik.
Forrás: szegedma
2011-01-31 09:30:50
Martonosi János
Éjfélig érvényesek a 2010-es éves e-matricák
2011-01-31 09:34:47
Martonosi János
Médiatörvény: hétfőn megy a magyar válasz
2011-01-31 09:42:31
Martonosi János
Diszkótragédia: kész a szigorú rendelettervezet
A bejelentési kötelezettség helyett előzetes hatósági engedélyek kellenek majd - mondta el Tállai András önkormányzati államtitkár.
Elkészült a kormányrendelet-tervezet a szórakozóhelyek és a tömegrendezvények engedélyezéséről és ellenőrzéséről.
Tállai András önkormányzati államtitkár az MR1-Kossuth Rádiónak elmondta: a bejelentési kötelezettség helyett előzetes hatósági engedély kell majd a megnyitáshoz a rendőrségtől, a tűzoltóságtól, az ÁNTSZ-ről és az építési hatóságtól.
Minden egyes szórakozóhelyet évente legalább kétszer ellenőrizni kell, ezt a jegyző fogja felügyelni - tette hozzá.
A tervezet szerint a hatóságok akár félbe is szakíthatnak egy rendezvényt, ha súlyos szabálytalanságot tapasztalnak.
Forrás: MR1
2011-01-31 09:44:48
Martonosi János
Kinyitott a kolontári iskola
Az elmúlt hónapokban az egyik ajkai iskolában tanultak a gyerekek, kisbusszal vitték őket a városba.
Megint a kolontári általános iskolába járnak a helyi gyerekek, ma újrakezdődött a tanítás az iszapömlés sújtotta településen.
Az elmúlt hónapokban az egyik ajkai iskolában tanultak a gyerekek, kisbusszal vitték őket a városba.
A kolontári iskola épületét az elmúlt hónapokban azok használtak, akik a kárelhárításban vettek részt.
Forrás: MR
2011-01-31 09:46:49
Kodácz Csengele
Citromos álom
2011-01-31 09:56:50
Martonosi János
Kisteherautó rakéta Mórahalmon
113-mal száguldott Mórahalom főutcáján egy kisteherautó a hétvégén.
Az üzembentartó 130 ezer forint közigazgatási bírságra számíthat.
A Mitsubushi sofőrjét szombaton délben kapták lencsevégre a rendőrök, miközben a megengedett 50 helyett 113-mal száguldott Mórahalom főutcáján.
Az üzembentartó a napokban 130 ezres forintos bírságot kap majd kézhez.
2011-01-31 10:11:03
Martonosi János
Nyílt napot tartottak a szarvasi egyetemi karon
A felsőoktatási intézmények leendő hallgatói február 15-ig adhatják be jelentkezési lapjukat a kiválasztott egyetemre, főiskolára.
Dönteni nem mindig könnyű.
A nyílt napok ehhez nyújtanak némi segítséget.
Varga Bogdán Budapestről jött el Szarvasra, hogy részt vegyen a Szent István Egyetem Víz- és Környezetgazdálkodási Karának január 28-ára meghirdetett nyílt napján.
A fővárosi fiatalember ugyanis vidéken képzeli el a jövőjét: - Szerintem, ha hosszú távon gondolkodik az ember, akkor nem a budapesti életre voksol.
Egy vidéki felsőoktatási intézménybe már eleve könnyebb bejutni, másrészt úgy vélem, itt értelmiségiként is könnyebb lesz boldogulni.
A víz- és környezetgazdálkodás olyan szakterület, amely a jövőnek szól.
A vízügy, a vízgazdálkodás egyre nagyobb szerepet kell, hogy kapjon Magyarországon (elég csak az ár- és belvízproblémákra gondolnunk), ezért érdemes ezen a területen magas képzettséget szerezni - osztotta meg velünk meggyőződését Varga Bogdán.
A gyulai Bödön János szintén Szarvason szeretne tanulni, de levelező tagozaton.
Ő már régebben érettségizett, s jelenleg a mezőgazdaságban dolgozik.
Úgy érzi, most jött el az ideje, hogy saját lábára álljon, de tisztában van azzal, hogy ehhez megfelelő ismeretek is kellenek.
- Elsősorban azt várom a képzéstől, hogy tanítson meg arra, miként lehet egy mezőgazdasági vállalkozást sikeresen vezetni.
Igaz ugyan, hogy a mezőgazdaság hosszú ideje leszálló ágban van Magyarországon, de biztos vagyok abban, hogy ez a folyamat hamarosan megfordul.
Éppen ezért szeretnék agrármérnöki alapképzésre jelentkezni - mondta a gyulai fiatalember.
Nem csak az erősebbik, hanem a szebbik nem képviselői közül is bőven akadnak, akik az agrár- és környezetgazdálkodás területén látják biztosítva a jövőjüket.
A szarvasi Molnár Mária például a gazdasági és vidékfejlesztési agrármérnök szakra jelentkezik, a vendéglátás-turizmus szakirányt választja.
- Már azt is eldöntöttem, hogy később Szegeden szeretnék dolgozni.
Előbb azonban a tanulásra koncentrálok, a mesterképzést is célul tűztem ki, egyetemi diplomával a kezemben szeretném befejezni a tanulmányaimat - mesélte a fiatal hölgy.
- Az élet ma már arról szól, hogy versenyeznünk kell egymással, s ez igaz a hallgatókra is.
Vannak diákjaink, akik évente több százezer forint tandíjat fizetnek, de akadnak olyanok is, akik több százezer forint ösztöndíjat kapnak.
Mindenkinek a kezében a döntés: a saját teljesítményén múlik, hogy melyik oldalra kerül - mondta dr. Puskás János, a SZIE Víz- és Környezetgazdálkodási Kar dékánja.
- A divatszakmák kora lejárt.
Aki okosan szeretne dönteni, annak olyan irányt kell választania, ami jövőbemutató és biztos elhelyezkedést jelent.
Meggyőződésem, hogy például a regionális és vidékfejlesztési agrármérnök- és a tervezett vizes képzéseink ilyen biztos jövőt jelenthetnek - szögezte le dr. Karácsonyi Péter, a SZIE VKK Gazdaság- és Társadalomtudományi Intézetének igazgatója.
Forrás: beol
2011-01-31 10:36:23
Martonosi János
Két halálos baleset a hétvégén
Az ORFK tájékoztatása szerint összesen 291 közúti közlekedési baleset történt a hétvégén hazánk útjain.
A balesetek közül kettő végződött tragédiával, melyekben két ember vesztette életé.
Az ORFK tájékoztatása szerint összesen 291 közúti közlekedési baleset történt a hétvégén hazánk útjain.
A balesetek közül kettő végződött tragédiával, melyekben két ember vesztette életét, míg 18-an súlyosan, 55-en pedig könnyebben sérültek.
A fentieken felül 216 személyi sérülés nélküli, csak anyagi kárral járó baleset történt a hétvégén.
A közúti ellenőrzések során 55 ittas sofőrt szűrtek ki rendőrök.
A hétvégén 110 körözött személyt fogtak el az egyenruhások, 204 főt tetten értek, míg 208 embert bűncselekmény elkövetésének gyanújával állítottak elő.
Forrás: webradio
2011-01-31 10:50:23
Martonosi János
Zuschlag-ügy: enyhített a Szegedi Ítélőtábla
2011-01-31 10:51:36
Martonosi János
Tovább gyengült a forint árfolyama
Az eurót délelőtt tíz órakor 273,45 forinton jegyezték a péntek délutáni 271,78 forint és a hétfő reggeli 273,18 forint után.
A forint árfolyama a múlt hét eleje óta a 274,50 forintos euró jegyzés bő másfél forint széles környezetében ingadozott.
Csütörtökön délután a forint erősödésnek indult, miután a nemzetgazdasági miniszter bejelentette, hogy a Növekedési és Stabilitási Programnak a ciklus végére biztosítania kell a 600-650 milliárd forintos megtakarítást.
Pénteken aztán az egyiptomi események sok bizonytalanságot okoztak a piacokon, és a forint árfolyamán is rontottak.
Péntek estére 273,07 forintra gyengült a forint az euróval szemben.
A dollárt 200,50 forinton jegyezték hétfőn délelőtt 1,3635 dolláros euró árfolyam mellett.
Péntek délután a dollár jegyzése 198,35 forint, az euró jegyzése 1,3712 dollár volt.
A svájci frank 212,80 forinton áll a péntek délutáni 210,06 forint után, száz japán jen jegyzése pedig 244,00 forint 240,91 forint után.
Forrás: MR1
2011-01-31 11:19:33
Martonosi János
Megújul a könyvtár Balástyán
2011-01-31 11:19:51
Olasz Monika
Levonulóban a belvíz
Csengelén jelenleg másodfokú belvízvédelmi készültség van elrendelve tájékoztatta portálunkat Sánta Ferenc polgármester, aki hozzátette: a belvíz levonulóban van, a belterületen nincs szükség beavatkozásra, a nagyobb gond a külterületen jelentkezik.
A belterületen nincs szükség beavatkozásra, köszönhető ez annak, hogy a nyár folyamán a közcélú foglalkoztatottak a csatornákat és az átereszeket kitisztították.
A víz a községből három irányból is távozni tud jelentette ki a polgármester.
A nagyobb probléma a külterületen jelentkezik.
Elsősorban a szántóföldek vízelborítása jelent gondot, ami azt eredményezi, hogy a gazdálkodók nem tudják majd megművelni a földjeiket.
Különösképpen az alacsonyabb fekvésű részeken találhatók nagy kiterjedésű belvizek, úgymint Alsó-Csengelén a kövesút jobb és bal oldalán, mely az ingatlanokat is veszélyezteti.
Sajnos már egy tanya összedőlt a talajvíz miatt.
A vályogtégla felszívta a vizet, szétmorzsálódott és kártyavárként omlott össze az épület fogalmazott a polgármester.
A lakost a családjánál helyezték el, a későbbi időszakra vonatkozóan pedig közösen próbálnak megoldást találni.
A kövesút két oldalán csatornát húztak, és a Kisteleki-főcsatornába vezették a csatorna egyik ágát, a másikat pedig a Csengele-Balástyai főcsatornába, ezáltal biztosítva van a vízelvezetés.
A Kisteleki-főcsatorna költségeit az önkormányzat magára vállalta, körülbelül 800-1000 méter hosszúságban, valamint az átereszeket mindkét oldalon ingyen biztosította a lakosok számára.
Az elvégzett munkálatok megoldást jelentettek mind a három területen mondta a polgármester.
Sánta Ferenc felhívja a lakosok figyelmét, hogy vigyázzanak a csatornákra, mert a kitakarításuk költséges.
Az önkormányzat vásárolt egy gumikerekes forgókotrógépet, mellyel költségkímélőbb módon tudják a külterületeken a csatornákat megnyitni, azokon a helyeken, ahol a gép el tud menni.
Továbbá a polgármester hangsúlyozta: az alap nélküli házak nagyon veszélyesek.
Amennyire a lakosoknak módjuk és lehetőségük engedi, főként a tanyavilágban, áldozzanak a nyár folyamán a vályogházakra, mert még egy ilyen belvizes időszakot már nem bírnak ki alap nélkül.
Olasz Mónika Megosztom!
|
2011-01-31 11:42:00
Martonosi János
Rablást hiúsított meg az eladó Vásárhelyen
Hétfőn a délelőtti órákban egy férfi ment be Hódmezővásárhelyen a Szegfű utcán egy ékszerboltba, ahol az eladó fejéhez egy fegyvernek látszó tárgyat fogva követelőzni kezdett tájékoztatta portálunkat dr. Szenti Szabolcs, a Csongrád Megyei Rendőr-főkapitányság szóvivője.
Az eladó lélekjelenlétének köszönhetően azonban meghiúsult a bűncselekmény, mivel az megnyomta a pánikgombot, ekkor a rabló elmenekült az üzletből nyilatkozta a szóvivő, aki hozzátette: fegyveres rablás kísérlete miatt indított eljárást a Hódmezővásárhelyi Rendőrkapitányság.
Emellett a tettes elfogásának érdekében több fontos közlekedési csomópontnál ellenőrzőpontokat állítottak fel.
A rendőrség kéri, hogy aki a bűncselekménnyel kapcsolatban bármiféle információval rendelkezik, hívja a 107, 112-es segélyhívószámot, vagy a Telefontanú 06-80/555-111-es számát, vagy jelentkezzen személyesen bármelyik rendőrnél.
A bejelentő személyét a rendőrség bizalmasan kezeli.Dr.
Szenti Szabolcs sajtószóvivő - CsmRFK Fotó: Arnay
2011-01-31 12:37:00
Kodácz Csengele
29 ügykör egy ablakban
Január 3-án 29 Kormányablak nyílt meg Magyarország területén.
A megnyitásuk óta átélt tapasztalatokról beszélgettünk a Rádió 7 Napraforgójában, dr. Polner Eörssel, a Csongrád Megyei Kormányhivatal főigazgatójával.
Magyarországon a területi államigazgatás radikális átalakítása folytán létrehozták a Kormányhivatalokat.
A közigazgatási reform részeként - ugyancsak 2011. január 1-jei hatállyal Csongrád megyében is megnyílnak az integrált ügyfélszolgálatok, a Kormányablakok.
Szegeden 4, Hódmezővásárhelyen 2 Kormányablak szolgálja ki a lakosságot.
Jelenleg 29 ügykörben tudnak intézkedni az érdeklődők.
Ez a szám mindenképpen nőni fog, hiszen az átszervezés még nem ért véget, 2013-ra tervezik befejezését tájékoztatta a hallgatókat dr. Polner Eörs, a Csongrád Megyei Kormányhivatal főigazgatója.
Az új rendszerrel a kormányzat szeretné hatékonyabbá és gyorsabbá tenni mind a vállalkozások, mind a lakosság kiszolgálást, így egy ablaknál, egy helyen intézhetnek el olyan ügyeket, amelyet eddig több nap alatt, esetleg több helyen oldhattak csak meg.
Az ügyköröket három csoportra oszthatjuk aszerint, hogy saját hatáskörben elintézhetőek, közreműködő szervként, vagy tájékoztatásnyújtási jelleggel vesz részt bennük a Kormányablak.
Kormányablakokat megyeszékhelyeken, illetve megyei jogú városokban nyitottak.
Így természetesen a hódmezővásárhelyit (amely a Polgármesteri Hivatalban található) nem csak hódmezővásárhelyi lakosok látogathatják, hanem a Kistérség településeinek lakó is elintézhetik ügyeiket.
Kodácz Csengele
2011-01-31 12:37:05
Martonosi János
Fizetnek a biztosítók a földrengéskárokra
2011-01-31 12:49:35
Martonosi János
Erős a forgalom a nyugdíj-biztosítási igazgatóságokon, mert a magán- nyugdíjpénztári tagok hétfő estig - van, ahol éjfélig - adhatják le nyilatkozatukat arról, hogy a magánkasszájuknál kívánnak maradni.
A hétvégéig több mint húszezer jogfenntartó nyilatkozatot juttattak el a pénztártagok a vegyipari szakszervezethez (VDSZ).
Érzékelhetően növekedett a forgalom a megyei nyugdíjbiztosítási igazgatóság miskolci központjában is.
A múlt hét utolsó munkanapján háromszázan írták alá a maradásról szóló nyilatkozatot.
A hétfői nyitást követően délelőtt negyed tízig pedig 120 ügyfél váltott sorszámot - tudta meg a Krónika Szabó Andrástól, az igazgatóság vezetőjétől, aki kígyózó sorokra ugyan nem számít, de további jelentős forgalomra igen.
Az összes ügyintézőt berendelték, így kilencen foglalkoznak az ügyfelekkel, akiket Miskolcon is meghosszabbított nyitva tartással éjfélig várnak az igazgatóság épületében, de a magánnyugdíj-pénztári tagok Ózdon és Sátoraljaújhelyen is nyilatkozhatnak.
Az informatikai rendszer egyelőre bírja a terhelést, semmilyen technikai problémáról nem érkezett jelentés.
Kaposváron a nyugdíjbiztosítási igazgatóságon ma kellett legtöbbször, eddig mintegy 250-szer elmondani a tájékoztatót.
Ott folyamatosan 25-30-an várnak arra, hogy nyilatkozzanak magánnyugdíjpénztárban maradásukról.
Ez gyorsan megy, a négy ügyintéző ellenére mégis 15-20 percnyi a várakozási idő.
A legjellemzőbb válasz a miért várt az utolsó pillanatig kérdésre:` Idő kellett ahhoz, hogy végiggondoljam, melyik lehet a legjobb megoldás.
Bizonytalan vagyok, de érzelmi alapon eldöntöttem, úgyhogy maradok.
` Kaposváron éjfélig hosszabbították meg a nyitva tartási időt a nyugdíjbiztosítási igazgatóságon.
Több szervezet valamint magánszemély az Alkotmánybírósághoz fordult, a törvény megsemmisítését kérve.
A vegyipari szakszervezet (VDSZ) beadványában az emberi méltóság, a személyes adatok és az önrendelkezési jog sérelmére hivatkozik, és a felülvizsgálat soron kívüli lefolytatását kérelmezte.
A magánkasszák teljes körét képviselő Stabilitás Pénztárszövetség szerint a már hatályban lévő törvények sértik az alkotmánynak a jogbiztonságra, a hátrányos megkülönböztetés tilalmára, a szociális biztonságra, a tulajdon védelmére, továbbá az emberi méltóságra vonatkozó bekezdéseit.
A VDSZ budapesti központjában csak szombaton több mint 1200-at juttattak el a szakszervezethez a pénztártagok - mondta el Székely Tamás, az érdekvédelmi szervezet elnöke hétfőn.
A nyilatkozatokat hétfőn éjfélig fogadják.
Postán is el lehet küldeni, ebben az esetben fontos, hogy a bélyegzőn január 31-i pecsét legyen, és tértivevénnyel adják fel.
A VDSZ felajánlotta, hogy ingyen helyezi ügyvédi letétbe a pontosan kitöltött és aláírt dokumentumokat.
A jogfenntartó nyilatkozat megtételét a Stabilitás Pénztárszövetség ajánlotta azoknak, " akik az állami nyugdíjrendszerbe való visszatérés mellett döntenek, azonban, ha valóban szabad választásra lenne lehetőségük, nem ezt a kényszerű döntést hozták volna meg ".
A nyilatkozat aláírója kijelenti: kifejezetten a jogszabályi korlátozások miatt lépett vissza az állami nyugdíjrendszerbe, és arra az esetre, ha az Alkotmánybíróság, vagy bármely más szervezet hatályon kívül helyezné, vagy megsemmisítené a rendelkezést, jogfenntartással él, és magán-nyugdíjpénztári tagságát a jövőre nézve fenn kívánja tartani.
A VDSZ szerint ez a nyilatkozat biztosíthatja a magán-nyugdíjpénztári tagság folytonosságát arra az esetre, ha az Alkotmánybíróság (Ab), többek között a VDSZ beadványának hatására megsemmisíti a privát rendszer átalakítására hozott törvényt.
Az érdekvédelmi szervezet a közelmúltban az emberi méltóság, a személyes adatok és az önrendelkezési jog sérelmére hivatkozva kezdeményezte az Ab-nél a pénztári törvény hatályon kívül helyezését.
Amennyiben az AB elutasítja a VDSZ kérelmét, a szakszervezet Strasbourghoz fordul jogorvoslatért.
Hétfőn reggel 8.50-ig az Országos Nyugdíjbiztosítási Főigazgatóság (ONYF) adatai szerint 76588-an nyilatkoztak arról, hogy a magán-nyugdíjrendszerben kívánnak maradni.
A budapesti három ügyfélszolgálatnál eddig 35246 nyilatkozatot nyújtottak be; vidéken a legtöbben Győrben (3.344), a legkevesebben Salgótarjánban (577) jelezték maradási szándékukat.
A Fiumei úton portások osztják a sorszámot a gyorsabb ügyintézés érdekében; reggel fél 8-tól kb. 10 óráig 1.054 sorszámot adtak ki.
A magán-nyugdíjpénztári tagoknak 2011. január 31-ig kell dönteniük arról, hogy a magán- vagy az állami nyugdíjrendszer tagjai kívánnak lenni a jövőben.
A nyilatkozatot kizárólag személyesen, a nyugdíjbiztosítási igazgatóságoknál, a Nyugdíjfolyósító Igazgatóságnál, illetve az Országos Nyugdíjbiztosítási Főigazgatóságnál lehet megtenni, bemutatva a személyazonosító igazolványt és a lakcímet igazoló hatósági igazolványt (esetleg útlevelet vagy kártyaformátumú vezetői engedélyt), továbbá a TAJ-kártyát.
A tartósan külföldön dolgozó vagy külföldön tanuló magán-nyugdíjpénztári tagok a külképviseleteken is megtehetik nyilatkozatukat; a külföldi tartózkodás jogcímét igazolni kell.
Forrás: MR
2011-01-31 12:51:09
Martonosi János
Megint csökken az üzemanyagok ára
2011-01-31 13:07:42
Antal Sándor
Sima szegedi siker Apagyon
2011-01-31 13:08:35
Martonosi János
Kráter keletkezett a földrengés nyomán Oroszlányban
Oroszlányban vasárnap este hét és tíz óra körül kisebb utórengéseket észleltek, ezek azonban nem okoztak károkat.
A szombati 4,8-as erejű földrengést követően hétfő délelőttig 150 kárbejelentés érkezett a városházára tájékoztatott Papp Péter alpolgármester hétfőn.
" A polgármesteri hivatal minden bejelentett esetet végigjár.
Az önkormányzati intézményekben a városháza megkezdi a károk felszámolását, a lakókat pedig tanácsokkal segítik a biztosítási ügyintézésben` tette hozzá.
Az alpolgármester elmondta, hogy a szombati földrengés következtében a település közelében lévő, " dobai bányatónak` nevezett terület mellett 150 méter átmérőjű kráter keletkezett, a föld egy része beleomlott a tóba, megemelve annak vízszintjét.
A jelenség veszélyhelyzetet nem jelent, a környéken nincs lakott terület.
Oroszlányban és a környező településeken kisebb épületkárokat okozott a földrengés, személyi sérülés nem történt.
A legtöbb kár Kecskéden, Vértessomlón és Várgesztesen keletkezett állapította meg vasárnapi ülésén a helyi védelmi bizottság.
Kecskéden szinte minden épületen található hajszálrepedés, Vértessomlón 21 házon keletkeztek repedések, elsősorban régebbi épületeken, Várgesztes felújított templomának falain komoly repedések jelentek meg a földrengés nyomán, az épületet statikus vizsgálja, a templom karzatát lezárták.
Forrás: MTI
2011-01-31 13:17:10
Martonosi János
Az ügyészség benyújtotta a vádiratot Pótáriné dr. Hojcsi Zsuzsanna ellen
A városi ügyészség Hódmezővásárhely önkormányzatának sérelmére elkövetett hűtlen kezelés vétsége miatt Pótáriné Dr. Hojcsi Zsuzsanna ellen a városi bírósághoz vádiratot nyújtott be.
A Corvin Mátyás Tagintézmény korábbi igazgatója ellen 2010. márciusában indult rendőrségi nyomozás, miután az önkormányzat belső ellenőrzése több szabálytalanságot tárt fel rendezvényszervezések kapcsán.
A HISZK Corvin Mátyás tagintézmény 2010. február és március hónapokban több rendezvény szervezését, lebonyolítását vállalta, amelyek kapcsán szabálytalanságokra derített fényt az önkormányzat soron kívüli belső ellenőrzése.
Az ügyben Lázár János polgármester feljelentést tett.
A feljelentés alapján a Hódmezővásárhelyi Rendőrkapitányság 2010. májusában hűtlen kezelés vétségének gyanúja miatt a nyomozást rendelt el, majd 2010. december 03. napján Pótáriné Dr. Hojcsi Zsuzsanna ellen szóló vádemelési javaslattal élt a Hódmezővásárhelyi Városi Ügyészséghez egy rendbeli, a Btk. 319. § (1) bekezdésébe ütköző és a (2) bekezdés szerint minősülő hűtlen kezelés vétségének gyanúja miatt.
A Hódmezővásárhelyi Városi Ügyészség Hódmezővásárhely Megyei Jogú Város Önkormányzata sérelmére elkövetett hűtlen kezelés vétsége miatt Pótáriné Dr. Hojcsi Zsuzsanna ellen a Hódmezővásárhelyi Városi Bírósághoz 2011. január 10. napján vádiratot nyújtott be.
Az idézett jogszabály szerint akit idegen vagyon kezelésével bíztak meg, és ebből folyó kötelességének megszegésével vagyoni hátrányt okoz, hűtlen kezelést követ el.
A büntetés vétség miatt egy évig terjedő szabadságvesztés, ha a hűtlen kezelés kisebb vagyoni hátrányt okoz.
Pótáriné dr. Hojcsi Zsuzsanna 2010. nyarán önként lemondott vezetői megbízásáról.
Forrás: Hódmezővásárhely MJV
2011-01-31 13:45:16
Martonosi János
A felszámolóval összejátszva mentették át a csongrádi cég vagyonát
2011-01-31 14:11:05
Martonosi János
Növekedett a háztartások forintadóssága
A háztartások decemberben az előző hónaphoz képest 8,9 milliárd forinttal több hitelt vettek fel, mint amennyit törlesztettek, ugyanakkor devizahitel állományuk 44,7 milliárd forinttal csökkent tudatta a Magyar Nemzeti Bank a hitelintézetek decemberi mérlegének adatai alapján hétfőn.
A decemberi összesített adatok azt tükrözik, hogy a háztartások hitelállománya összességében az átértékelődés és egyéb változások hatásának figyelembe vétele nélkül decemberben csökkent tudatta az MTI.
A háztartások betétállománya a múlt év utolsó hónapjában összességében 164,8 milliárd forinttal gyarapodott, ami a forintbetétek 184,9 milliárdos emelkedéséből és a devizabetétek 20,1 milliárd forint összegű nettó betétkivonásából származott.
A szezonálisan kiigazított, árfolyamszűrt adatok szerint a háztartások nettó hitelfelvétele decemberben 23,4 milliárd forint volt, a devizahiteleknél ugyanakkor nettó devizatörlesztés történt, összege 51,2 milliárd forintot tett ki.
Ez utóbbi módszer alapján a háztartások nettó betét elhelyezése decemberben 4,7 milliárd forint volt, devizában viszont 4,5 milliárd forint betét kivonás történt.
Némileg más képet mutat a háztartásokon kívül eső, a nem pénzügyi vállalati szektor: itt a forinthitelek állománya decemberben 23,8 milliárddal csökkent, míg a devizahitelek állománya 2,4 milliárddal nőtt.
Ami a nem pénzügyi vállalatok betétállományát illeti, összességében 8,7 milliárd forinttal nőtt, ezen belül 30,6 milliárd forinttal emelkedett a nettó devizabetét-állomány, miközben 22 milliárd nettó forintbetét kivonás történt.
Forrás: MNO
2011-01-31 14:25:49
Martonosi János
Alig kezdtek ismerőssé válni a CFL és LED rövidítések, megérkezett a világítótest- piacra a legújabb hárombetűs: az ESL.
Az új világítótest energiatakarékos, mérgező anyagoktól mentes, és legalább akkora fényt ad, mint a száz éve megszokott izzószálas égők.
A foszforeszkáló villanykörte működési elvét a régi katódsugaras tévék ihlették.
A legújabb, zöld villanykörtéket a VU1 nevű amerikai cég a Csehországba telepített üzemében kezdte el gyártani.
Egyelőre egyetlen, a külsőleg leginkább a hagyományos izzókra hasonlító modell kapható, de 2012-ig többfélét is piacra dobnak majd.
A gyártó szerint a termék fényminősége megegyezik az izzószálas körtékével - melyeket nemcsak az EU-ban, hanem Amerikában is végleg kivonnak a forgalomból -, mégis legalább ugyanannyira energiatakarékosak és tartósak, mint a higanytartalmú kompakt fénycsövek (a CFL-ek), vagy meglehetősen drága LED világítótestek.
Az ESL (Electron Stimulated Luminescence) az " elektronok által stimulált lumineszcencia " rövidítése, a technológia ugyanis erre a jelenségre épül.
Az égő úgy világít, hogy a gerjesztett elektronok foszfor segítségével egyenletesen ragyogó fényt hoznak létre a lámpatest üvegfelületén (egy anyag sugárzás után bekövetkező fénykibocsátása a lumineszcencia).
A technológia érdekessége, hogy hasonlít arra a CRT-, azaz katódsugárcső-technológiára, amellyel a hagyományos televíziók és számítógépképernyők működtek.
Amíg a CRT-technológia egy elektronsugár irányításán alapul, az ESL égőben lévő modul elektronokat permetez szét a lámpatest foszforbevonattal ellátott felületén, amely így hosszú ideig képes világítani meglehetősen kevés energia felhasználásával.
A VU1 Corporation állítása szerint az ESL hasznosítja ugyan a hagyományos technológiákat, de nemcsak lemásolja, hanem új fejlesztésekkel is ötvözi azokat.
Áttörő eredményeket értek el ugyanis az egyenletes elektronelosztás, az energiahatékonyság, a foszfor teljesítménynövelése és az előállítási költségek csökkentése terén is - olvasható a vállalat honlapján.
Az energiatakarékos égőkkel szembeni leggyakoribb kritika, hogy nem produkálják ugyanazt a fényerőt és fényminőséget, mint amit az izzószálas körtéknél megszokhattunk.
Egyes égők kevesebb, tompább fényt adnak, ráadásul bekapcsolás után több percbe is telhet, amíg teljes erejükkel világítanak.
Az ESL fejlesztői azt állítják, ezeket a problámákat megoldották.
Állításuk szerint az izzószálas villanykörték fényerejét és fényminőségét az ESL égők mintegy 70 százalékkal kevesebb árammal is képesek produkálni, miközben ötször olyan hosszú az élettartamuk, mint az izzóké.
Bekapcsoláskor azonnal maximális teljesítményen világítanak, és igény esetén a fényerejük is szabályozható.
Az ESL technológiával bármilyen színű fény előállítható, ezért képesek ezek az égők ugyanarra a fényminőségre, mint a lassan teljesen eltűnő izzószálas körték.
A jelenleg legelterjedtebb energiatakarékos égővel, a kompakt fénycsővel szemben nem tartalmaznak higanyt, így ha már kiégtek, az ESL-körték egyszerűen eldobhatók, és törés esetén sem igényelnek különleges kezelést.
Legnagyobb részben újrahasznosított és könnyen újrahasznosítható anyagokból készülnek, de még a bennük található elektronika és félvezetők miatt sem számítanak veszélyes hulladéknak.
A VU1 egyelőre csak egyetlen típust árul a weboldalán: a 19,5 wattot felhasználó, 600 lumen fényerejű égő formára teljesen olyan, mint az izzószálas villanykörték.
(A 600 lumen fényerő nagyjából egy 60-65 wattos hagyományos izzó fényerejének felel meg.)
Az R30-as típusú ESL égőből jelenleg egyszerre minimum nyolcat kell rendelni, és darabonként 19,95 amerikai dollárba, azaz körülbelül négyezer forintba kerül.
A vállalat állításai szerint egy villanykörte összesen legalább tízezer órán át képes világítani (ez rövidebb, mint a LED-ek átlagos élettartama).
Forrás: ON
2011-01-31 14:28:41
Martonosi János
Még két hétig lehet jelentkezni a felsőoktatási intézményekbe
2011-01-31 14:49:23
Martonosi János
A kormány elkötelezett amellett, hogy a magyar médiaszabályozás minden tekintetben megfeleljen az uniós jog által támasztott követelményeknek - írja Navracsics Tibor miniszterelnök-helyettes abban az MTI rendelkezésére bocsátott hétfői keltezésű válaszlevélben, amelyben az Európai Bizottságnak a médiatörvénnyel kapcsolatos aggályaira reagált.
A közigazgatási és igazságügyi miniszter mindhárom - a kiegyensúlyozott tájékoztatás kötelezettségének kiterjesztésével, a jogszabály területi hatályával és a médiumok regisztrációjával kapcsolatos - bizottsági észrevétel esetében érvel a magyar szabályozás mellett.
Válaszlevelében azt kéri, ha Neelie Kroes médiaügyekért felelős biztos még szükségesnek ítéli, tegye lehetővé, hogy a kifogásolt rendelkezésekről a kormány szakértői egyeztethessenek az Európai Bizottság tisztviselőivel.
Leszögezi továbbá, hogy ha a bizottság a válaszban szereplő érvek ismeretében továbbra is szükségesnek tartja a médiatörvény módosítását, a kormány kész arra, hogy e módosítások kidolgozását megkezdje, és a jogalkotási folyamatról a bizottságnak folyamatosan beszámoljon.
A tárcavezető emlékeztet: Neelie Kroes elsőként azt az aggályt fogalmazta meg, hogy a magyar szabályozás túlzottan tág körben írja elő a kiegyensúlyozottság követelményét, amikor azt a lekérhető audiovizuális médiaszolgáltatásokra, köztük az " audiovizuális blogokra " is kiterjeszti.
Hangsúlyozza: a jogalkotó célja az volt, hogy pártatlan, elfogulatlan tájékoztatás révén biztosítsa a polgárok információhoz való jogának érvényesülését, és megítélésük szerint a vonatkozó szabályok ezt a célt szolgálják.
Hozzáteszi: az előírás kiterjesztésének indoka ugyanazon követelmény, amely 2007-ben az EU számára is szükségessé tette a lekérhető médiaszolgáltatások szabályozását.
" Előreláthatóan a nem túl távoli jövőben a hagyományos televíziózás jelentős visszaszorulása prognosztizálható, és így a lekérhető tartalmak szerepe jelentősen megnő a közéleti tájékoztatás terén is " - érvel Navracsics Tibor, leszögezve: a politikai pluralizmus megőrzése, a tájékoztatás sokszínűsége érdekében indokolt a kiegyensúlyozottsági kötelezettség előírása a lekérhető médiaszolgáltatások műsorszámai tekintetében.
A miniszter szerint a lekérhető médiaszolgáltatások mozgóképes jellegüknél fogva a nyomtatott és az internetes sajtónál " jóval nagyobb meggyőző erővel rendelkeznek ", így esetükben a tájékoztatással kapcsolatos követelmények magasabb szintjének megállapítása lehet indokolt.
Rögzíti egyúttal, hogy a kiegyensúlyozottság a gazdasági természetű szolgáltatásnak nem minősíthető " audiovizuális blogok " esetében nem követelmény.
Navracsics Tibor jelzi, hogy a kormány e megfontolások mellett is kész arra, hogy - ha a bizottság ezt továbbra is szükségesnek látja - a vonatkozó jogszabályokban pontosítsa azon lekérhető audiovizuális szolgáltatások körét, amelyek esetében a kiegyensúlyozottságot a magyar médiaszabályozás rendjében érvényesíteni kívánja.
A pontosítás annak egyértelművé tételét szolgálhatja, hogy a kiegyensúlyozottság kötelezettsége azokra a médiaszolgáltatókra vonatkozik, amelyek tevékenységében a gazdasági elem meghatározó; széles körben végeznek tájékoztatási tevékenységet, illetve elsősorban tájékoztatás céljából nyújtanak lekérhető szolgáltatást; a felhasználók jelentős részét érik el, illetve társadalmi hatásuk érzékelhető - fogalmaz.
Felveti: " megfontolható lehet a szabályozás olyan irányú módosítása is, amely a lekérhető médiaszolgáltatások tekintetében kizárja a kiegyensúlyozott tájékoztatásra vonatkozó kötelezettség előírását ".
Hozzáteszi, szintén elképzelhetőnek tartják, hogy bizonyos lineáris médiaszolgáltatások esetében is megszűnjön, vagy enyhüljön e kötelezettség.
A származási ország elvével összefüggésben megfogalmazódott kifogással, nevezetesen azzal kapcsolatban, hogy a más tagállamban letelepedett médiaszolgáltatókra a magyar szabályozás alapján bírság szabható ki, Navracsics Tibor egyebek közt úgy reagál: a magyar kormány álláspontja szerint az audiovizuális médiaszolgáltatásokról szóló EU-s irányelv rendelkezéseiből nem feltétlenül következik az, hogy a tagállamok által az irányelvvel összhangban elfogadott intézkedések adott esetben, a jogsértés kirívóan súlyos volta esetén ne terjedhetnének a bírság kiszabásáig.
Egyúttal leszögezi, ha a bizottság továbbra is úgy véli, hogy az irányelvvel nem egyeztethető össze a más tagállamban letelepedett médiaszolgáltatókra vonatkozóan bírság megállapítása, a magyar kormány kész megvizsgálni annak lehetőségét, hogy e médiaszolgáltatók esetében a bírság kiszabásának lehetőségét mellőzve a magyar szabályozás más hatékony eszközök révén biztosítsa az irányelv által is elismert értékek védelmét.
Nem tartja megalapozottnak a Neelie Kroes levelében harmadikként szerepeltetett, a bejelentési kötelezettséggel kapcsolatos aggodalmat, " mert a regisztráció semmilyen formában nem képezheti a sajtószabadság korlátját ".
Egyszerű formális adatbejelentésről van szó, amelynek célja az, hogy a hatóság pontosan ismerje és azonosítsa a felügyelete alatt álló vállalkozásokat - mutat rá a miniszter.
Szerinte a bejelentési kötelezettség és a nyilvántartásba vétel a nyomtatott és az internetes sajtótermékek esetében szükséges intézkedésnek tekinthető annak érdekében is, hogy a sajtójogi felelősség, illetve a tartalommal összefüggő kártérítési igények esetén az érintett tisztában lehessen azzal, hogy a médiumban közölt tartalom alapján keletkezett igényét pontosan kivel szemben érvényesítheti.
A magyar kormány mindemellett is kész megvizsgálni annak a lehetőségét, hogy az internetes sajtótermékek publikálásával kapcsolatos alapvető információk szükség esetén más jogi megoldás révén álljanak a hatóság, illetve a polgárok és a vállalkozások rendelkezésére - teszi hozzá Navracsics Tibor.Forrás: MTI
2011-01-31 15:07:49
Molnár Attila
Közbeszerzés előtt a vízügyi IPA pályázat
Bár ez a pályázat a jelenlegi belvízhelyzetet nem oldja meg, a jövőbeni cselekvés általa sokkal összehangoltabb, és támogatottabb derült ki a Kisteleken megrendezett szakmai megbeszélésen.
A megbeszélésen a szerbiai Tisza Menti Információs Központ igazgatója, Fejstamer Robert, a Kistelek Környéki Települések Többcélú Társulása részéről Nagy Sándor elnök, valamint szakmai részről Dr. Kozák Péter, az ATIKÖVIZIG igazgatója tanácskoztak kollégáikkal.
Nagy Sándor a 844868 eurós, 85%-os EU támogatottságú projektről elmondta: további 10%-os a nemzeti támogatottsága, így a partnereknek csak a fennmaradó 5%-ot kell finanszírozni.
Az előfinanszírozás nehezíti egy kicsit a programot, hiszen a beszerzéseket valamiből meg kell előlegezni, majd azt követően hívható le a támogatás, ezzel együtt egy éven belül kell lebonyolítani.
Ehhez minden bizonnyal banki előfinanszírozásra lesz szükség fűzte hozzá.
Heteken belül elindul mindkét részről a közbeszerzési eljárás, ami magyar oldalon 60, szerb részről 90 napos a jogszabályok alapján, így a jelenlegi belvízproblémákra nem jelent segítséget, de a jövőben hosszú távon összehangolt védekezési munkát tesz lehetővé.
A projekt egyrészt információs oldalról erősíti a határ menti együttműködést, ennek jelentőségéről már a szerbiai Tisza Menti Információs Központ igazgatója, Fejstamer Robert beszélt.
Mint mondta, nincs olyan szinten a szerbiai ár- és belvízvédelmi szervezettség, mint Magyarországon, ahol vízügyi igazgatóságok vannak, de ha egyrészt Magyar területen megfelelően kezelik, úgymond megfogják a nagy vizeket, az a legnagyobb segítség, de az előrejelzéssel, az információ gyorsabb átadásával jobban fel tudnak készülni egy- egy hullám kezelésére.
Jelentős eszközbeszerzéssel is segíti a program az esetleges bel- és árvízvédelmi beavatkozások hatékonyságát.
Dr. Kozák Péter, az ATIKÖVIZIG igazgatója elmondta: sok szivattyú, gép az igazgatóság területén fog működni, megkönnyítve és hatékonyabbá téve a területi védekezést.
Hozzátette: az ő partnerségük a projekt kezdetétől fogva szakmai, ők látták el adatokkal és iránymutatással a pályázat kidolgozóit.
Nagy Sándor megköszönve ezt, reményét fejezte ki, hogy a jövőben is együttműködhetnek nem csak ebben a projektben, hanem mindenféle védekezési munkában.
2011-01-31 15:23:01
Antal Sándor
Nemzetközi versenyen a Hód Úszó SE fiataljai
Szerbiában ugrottak medencébe a Hód Úszó SE versenyzői, akik öt érmet szereztek a novi sadi viadalon, melyen hat ország 525 úszója volt jelen.
A versenyen hat ország 525 versenyzőjével mérték össze tudásukat a vásárhelyi fiatalok.
Az erős mezőnyben kitűnően szerepeltek Olaszné Bajusz Andrea versenyzői.
2 arany, 1 ezüst és 2 bronzérmet szerezve, az éremtáblázat 10. helyén végzett a csapat.
Aranyérmes: Csényi Lívia 200 m pillangón és Kovács Norman 200 m mellúszásban.
Ezüstérmes: Csényi Lívia 200 m vegyesen Bronzérmes: Szentkereszty Cecília 200 m gyorson és Kovács Norman 100 m vegyesen.
Részletes eredmények: Csényi Lívia (98): 200 m pille: 1. hely, 200 m vegyes: 2. hely Szentkereszty Cecília (00): 400 m gyors: 8. hely, 200 gyors: 2. hely Tompai Emese (99): 200 m gyors: 15. hely, 100 m vegyes: 14. hely Kovács Norman (99): 200 m mellúszás: 1. hely, 100 m vegyes: 3. hely, 200 m gyors: 6. hely Vándor Tamás (98): 400 m gyors: 12. hely, 200 m gyors: 15. hely Hös Nimród (98): 400 m vegyes: 16. hely, 200 m gyors: 19. hely A csapat edzője: Olaszné Bajusz Andrea Szöveg: Hód Úszó SE, Fotó: Szentkereszty Szabolcs, Hód Úszó SE elnök
2011-01-31 15:36:19
Molnár Attila
Iskola, óvoda együtt báloz...
Már több mint tíz éve nem csak a cél, hanem a rendezvény is közös, amit a gyermekekért szerveznek Balástyán.
A pedagógusok mellett a szülők is dolgoznak a sikerért.
Ujvári László polgármester a hétvégi programról elmondta: korábban külön-külön szerveztek bált az iskola és az óvoda, de már több mint tíz éve egymás mellett vállvetve szervezik, és ilyenkor a szülők is aktívan részt vesznek a szervezésben.
A legfontosabb persze, hogy ez alkalommal is, a február 5.-i szombaton 18 órától a gyermekek tanulási körülményének javítása a fő cél.
2011-01-31 16:18:50
Molnár Attila
Nem dolga az önkormányzatnak, de segít
Balástyán a belterületeken nincs mértékadó probléma, a külterületeken is sok helyütt sikerült enyhíteni a belvízgondokat, de van, ahol az egyet nem értés miatt nincs előremozdulás.
Van, ahol csak a megegyezés hiányzik ahhoz, hogy javítani tudják a külterületi belvízhelyzetet mondta el hírportálunknak Ujvári László.
Balástya polgármestere kifejtette: a belterületen mértékadó problémák nincsenek, az átereszek, árkok kitisztításával, terv szerinti mélyítésével sikerült kezelni az extrém mennyiségű vizek elvezetését.
Az utóbbi hetekben több helyütt a gazdákkal egyeztetve külterületen is segítettek a gondokon, annak ellenére, hogy az önkormányzatnak nem feladata a külterületi mezőgazdasági területekről a belvíz levezetését megoldani.
Mivel az közvetetten az utak járhatóságára is kihatással van, illetve mégis a településen élők megélhetéséről van szó, ezért az önkormányzat segítséget nyújt a külterületi belvizek elvezetésében.
Ahol hagyták, ott segített az önkormányzat fogalmazott.
Ahol a gazdáknak egymással és az önkormányzattal sikerült megegyezni, hogy hol alakítsanak ki ideiglenes vízelvezetőt, ott megoldott ez a probléma magyarázta a község vezetője.
2011-01-31 16:27:06
Kokovai Péter
Az aerobik jót tesz az agynak
2011-01-31 16:46:42
Kokovai Péter
Terhes nőket ment meg a mesterséges hasnyálmirigy
Szokványos módszerekkel nagyon nehéz beállítani a terhes nők vércukorszintjét a hormonális változások miatt, és nagy az elhalálozás kockázata.
A mesterséges hasnyálmirigy azonban éjszaka is figyel, és pontosan belövi a megfelelő adag inzulint.
A mesterséges hasnyálmirigy egy zárt hurkos inzulinszállító rendszer, amelynek a klinikai tesztjén tíz várandós nő vett részt, akik mind 1-es típusú diabétesszel élnek.
Az eredmények azt mutatták, hogy a rendszer a megfelelő időben, a megfelelő mennyiségű inzulint adagolta, közel normális értékkel tartotta fenn a vércukorszintet, és alkalmazásával elkerülhető volt a glükózszint veszélyes éjszakai csökkenése is.
Helen Murphy kutatásvezető, a Cambride-i Egyetem munkatársa nagyon ígéretesnek tartja eddigi eredményeiket.
Az általuk megalkotott rendszer egy folyamatos glükózmérőből és egy vele összeköttetésben lévő inzulinpumpából áll.
Korábbi klinikai kipróbálásokban 1-es típusú cukorbetegséggel élő gyerekeknél már eredményesnek bizonyult a mesterséges hasnyálmirigy.
Az 1-es típusú diabéteszben szenvedők szervezete nem képes megfelelően lebontani a glükózt, a terhesség pedig különösen kockázatos lehet, mivel a hormonális változások közepette nehéz az elfogadható vércukorszint külső beállítása.
A magas vércukorszint következtében a diabéteszes kismamák gyerekei körében ötször nagyobb a halvaszületések száma, és háromszor nagyobb annak kockázata, hogy életük első hónapjában meghalnak.
Forrás: MTI
2011-01-31 17:04:08
Kokovai Péter
Holnaptól újra járnak a villamosok a 3-as teljes vonalán
Február elsején üzemkezdettől újra a 3-as teljes vonalán fognak közlekedni a villamosok - tájékoztatott az Szegedi Közlekedési Társaság.
A szegedi közlekedési kft. tájékoztatása szerint befejeződtek a vágányrekonstrukciós munkálatok a 3-as és 3F-es villamosok vonalán, így február elseje üzemkezdettől újra a teljes szakaszon közlekednek a járművek.
Korábban már részben megindulhatott a forgalom a 3-as vonalán, azonban február 1-től újra a Tarján-Fonógyári út között fognak közlekedni a járművek.
Forrás: webradio.hu
2011-01-31 17:14:51
Kokovai Péter
Csúcson a gyapot ára, drágulhatnak a ruhák is
Az idén tovább fog drágulni a gyapot, miután tavaly már 150 százalékkal minden idők legmagasabb szintjére szökött fel az ár - állítják az Európában meghatározó brémai gyapottőzsde elemzői.
Rontja a kilátásokat, hogy az egyiptomi zavargások akadályozhatják a gyapotexportot is.
Ennek nemcsak az az oka, hogy a válság elmúltával növekszik a kereslet, hanem a kedvezőtlen időjárás miatt gyenge a gyapottermés.
Az elemzők rámutattak arra, hogy a spekuláció a gyapotot is felfedezte.
Forrás: MTI
2011-01-31 18:17:49
Antal Sándor
Baseball csapata van Hódmezővásárhelynek
Heti két edzéssel készülnek a bajnokság rajtjára a vásárhelyi baseballosok, akik jelenleg teremben tréningeznek.
A pályájuknak a helye is megvan már, de még nem tudják az időjárás és a belvíz miatt elfoglalni a 10 évre megkapott területet.
A Hódmezővásárhely Beavers Baseball és Softball Club egy új egyesület, ugyanis hivatalosan csak a héten alakulnak meg.
Mindezek ellenére már négy hónapja együtt edzenek és készülnek a tavaszi rajtra, hiszen az NB III-ban indulnak majd, amely Magyarország legalacsonyabb Baseball bajnoksága tudtuk meg Mérnyei Pétertől, a gárda edzőjétől.
A Nagy Sportágválasztó volt a vízválasztó, hiszen akkor rengetegen érdeklődtek a baseball iránt, majd azt vettük észre, hogy itt az ország déli részén nincs klub, sőt nem is ismerik ezt a játékot, így aztán az elsődleges célunk, hogy megismertessük az emberekkel a baseballt folytatta a tréner.
Jelenleg hetente két alkalommal találkoznak a Szent István utcai iskola tornatermében, ahol hétfőn 16 óra 30 perctől, míg szerdán 18 óra 30-től kezdődnek az edzések, melyeken a lányok és a fiúk együtt tréningeznek.
Idén még csak felnőtt csapattal indulnak bajnokságban, de a nyáron szeretnének egy nagy áttörést, amikor baseball táborokat szerveznek majd, melyekre egyenesen Amerikából érkeznek edzők.
A pályájuk még nincs kész, de a Klauzál utca végén található volt játszóteret alakítják majd ki, amely területen jelenleg áll a belvíz.
Nincs mese, tavaszra egy baseball pályát kell kialakítanunk arra a területre zárta Mérnyei Péter.
2011-01-31 18:26:49
Olasz Monika
Változnak az utcanevek a községben
A székkutasi képviselő-testület január 31-én, hétfőn tartotta soron következő rendes ülését a Művelődési Ház emeleti kistermében.
A grémium döntött a közterületi díjak és a temetői sírhelyek árának emeléséről, hat utcanév változtatásáról, valamint egy új gyalogátkelőhely létesítéséről is.
Az emeleti kisteremben megjelenteket Szél István polgármester köszöntötte, majd megkezdődött a 16 napirendi pont tárgyalása.
A képviselők és az összegyűlt lakosok tájékoztatást hallhattak a Gregus Máté Általános Iskola számítástechnikai fejlesztéséről és a Délkelet-Alföldi Regionális Hulladékgazdálkodási Rendszerről is.
Hunyák Zsuzsanna beszámolt a 2011. évi közfoglalkoztatást érintő változásokról.
A jegyző elmondta: a február elsejétől induló programnak köszönhetően 55-60 főt tud az önkormányzat foglalkoztatni.
A hosszú távú programban 3 fő 9 hónapig, napi 6 órás munkaidőben, a rövid időtartamúban 40 fő 3 hónapig, napi 4 órás munkaidőben, míg az országos közfoglalkoztatási programban 15 fő, 6, illetve 9 hónapos időszakokban vesz részt.
A január 31-i ülésen a képviselő-testület döntött a közterületi díjak és a temetői sírhelyek árának emeléséről, valamint arról, hogy július elsejétől tanyagondnoki szolgálatot létesítenek Székkutas területén.
Szél István tájékoztatta a megjelenteket a Dél-Magyarországon és a Tiszántúlon is egyedüli székkutasi Kármentő Alap helyzetéről.
Az alapba közel egymillió forint gyűlt össze hála a helyi lakosok és vállalkozók összefogásának.
Az egymás iránti törődés, szeretet és aggódás ezt eredményezte hangsúlyozta a polgármester.
A testület határozott a községben található utcanevek változtatásáról is, mely jelenleg előkészítési folyamatban van.
A változás hat utcát fog érinteni: Marx, Bacsó Béla, Kun Béla, Ságvári és Felszabadulás.
A polgármester kijelentette: az utcanevek módosítása a község lakosságának sem utánajárásába, sem költségébe nem kerül.
Székkutas Község Önkormányzata tárgyalást folytat a Nemzeti Infrastruktúra Fejlesztő Zrt.-vel azzal kapcsolatban, hogy a település belterületén ne kettő, hanem három gyalogátkelőhely létesüljön.
Azt szeretnék, ha a Faragó sarok környékén is lenne, hiszen erre található a két templom, a két legnagyobb foglalkoztató, a két régi iskola, valamint a két településrész forgalma is ezen a vonalon keresztül halad.
A képviselő-testület a hétfői ülésen döntött a tervrajzok előkészítéséről a 47-es főút nyomvonalának erősítésével kapcsolatban.
A tisztább forgalmi helyzet miatt a Hódmezővásárhely felől érkezők a Murgács Kálmán utca irányába nem kanyarodhatnának be balra, természetesen a Mágocsi, valamint a Ságvári utcák felől megközelíthető lenne az érintett szakasz.
Ez a beruházás a sebességcsökkentés, és a biztonságos gyalogos közlekedés szempontjából is kiemelten nagy jelentőségű lehet a település életében.
Olasz Mónika
2011-01-31 19:28:01
Kutasi Roland
Zavarja a hódtóiakat a fiatalok hétvégi hangoskodása
Az egyik szórakozóhelyről a másikra vonuló fiatalok hangoskodása miatt nem tudnak pihenni hétvégente a Hódtó lakói.
Cseri Tamás önkormányzati képviselő hétfő esti fórumán a kutyájukat sétáltatókra is panaszkodtak: nem visznek magukkal zacskót, hogy begyűjtsék a séta` melléktermékét`.
Fotóriporttal és hangfelvétellel!
Bakó Mihályné az Ormos Ede és a Hódtó utca sarkán álló két nyárfát szeretné, ha másik fajtára cserélnék: a sudár fa nyáron szösszel árasztja el a környéket.
A képviselő a városi főkertész felé továbbítja a kérést.
Bakóné szólt a házak között futó utak rossz állapotáról, amelyről Hegedűs László, a városüzemeltetési csoport munkatársa elmondta: áprilisban indulnak az aszfaltkeverő üzemek, és igyekeznek a legtöbb útjavításhoz pályázati forrást is szerezni.
Kovács Mihály és felesége kérte, hogy a kutyafuttatót este tíz után zárják be, mivel ott a nyári éjszakákon fiatalok hangoskodnak, italoznak, és hajléktalanok is tanyát vernek.
A Hódtói Sportcentrum szabadtéri pályáin hétvégente késő éjszakáig rúgják a bőrt, és többször előfordult, hogy fiatalok bemásztak a területre, és a kirepülő labda ablakot tört be, cserepet mozdított el.
Cseri Tamás válaszában elmondta: a kutyafuttató közterület, bezárására nincs lehetőség.
Kovácséknak azt tanácsolta, hogy ha a fiatalok zajongása zavarja őket, forduljanak a rendőrséghez, mint azt ő maga is tette egy nyári estén, amikor nem tudtak pihenni a hangoskodóktól.
A rendőrség akkor röviddel később ki is érkezett, és eljárt a fiatalokkal szemben.
Azok, akik hangoskodnak, netán alkoholt fogyasztanak közterületen, bírságra számíthatnak.
Ádók János, a sportcentrumot is működtető HVSZ ZRt. igazgatótanácsénak elnöke elmondta: meg lehetne magasítani a kerítést, azon is átmásznának a fiatalok, és ő is a hatóság segítségül hívását ajánlotta.
Dúró Jánosné az Ormos Ede utca tízemeletes házában lakik.
Arra panaszkodott, hogy túl nagy a jövés-menés a lépcsőházban, lakatostól kezdve pénzt gyűjtő aktivistáig sokan hívatlanul is bejutnak.
Cseri Tamás válaszában elmondta: sokan postáskóddal jutnak be, de néhány perc várakozás után biztosan érkezik valaki, vagy épp elhagyja a lépcsőházat, és ritkán kérdezik meg, hogy a bejutni szándékozó kit is keres.
Pedig ez is segítség lehet erre a gondra, és nem árt gyanús alakok érkezése esetén a rendőrság ingyenes számán bejelentést tenni.
Szabó Lászlóné a Kasza utcából jelezte, hogy a bérházakból sokan viszik a kutyájukat az utcájukba sétálni, azonban nem visznek magukkal zacskót a sétáltatás melléktermékének begyűjtéséhez.
A fórumon elhangzott: a kutya gazdája köteles begyűjteni az eb piszkát, ha nem teszi, a közterület felügyelet eljárást indíthat ellene.
Szabóné felvetette azt is, hogy a Bajza, a Püspök és a Bálint utcában parkoló autók miatt többször alakult ki balesetveszélyes helyzet.
Dörmő Bettina, a terület körzeti megbízottja megígérte: gyakrabban fogják a környéket ellenőrizni.
Arnay
2011-01-31 20:43:53
Kutasi Roland
` Egyértelműen a cigány férfiak támadtak rá Marian Cozmára`
Egy tanú mint eddig már több is Raffael Sándor elsőrendű vádlottban ismerte fel a` véres fejűt`, azaz Marian Cozma egyik támadóját a Veszprém Megyei Bíróságon a Cozma-ügy hétfői tárgyalásán.
A fiatal férfi mivel alig emlékezett már a történtekre a bíróságtól a nyomozati vallomásának felolvasását kérte.
A rendőrségen tett vallomása szerint ő éppen a Patrióta lokál előtt az utcán levegőzött, amikor kivágódott az ajtó, és a kézilabdázó Marian Cozma futott ki rajta, utána pedig még néhány sporttársa.
Őket` cigány férfiak követték egyiküknek véres volt a feje, s Cozma az utcára kiérkező cigányokkal elkezdett kiabálni`.
A tanú szerint Cozmát a sporttársai próbálták visszatartani, de` ő megindult a cigányok felé, és elkezdődött a verekedés`.
Emlékezete szerint hallotta azt a kiáltást, hogy` vedd elő a pisztolyt`.
A tanú csak azt látta, hogy Marian Cozma összecsuklik, s a támadói` varázsütésre` eltűntek a helyszínről.
A fiatalember a rendőrségi szembesítéskor Németh Győző másodrendű vádlottban ismerte fel a Marian Cozma előtt bokszolóállásba helyezkedő férfit.
Egy tanú nem tudott megjelenni a tárgyaláson, a bíró ismertette a nyomozati vallomását.
A nő szintén az utcán levegőzött, amikor azt látta, hogy` Marian Cozma megindult az utcára kiérkező cigányok felé, ők pedig Cozma irányába léptek, és összecsaptak`.
A tanú Cozma támadói közül felismerte Raffael Sándort és Németh Győzőt, de Sztojka Ivánt nem látta a verekedésnél.
A hétfőn meghallgatott tanúk közül egy fiatal nő csak a lokálbeli verekedésről tudott beszámolni, s szerinte` egyértelműen a cigány férfiak támadtak rá a békésen táncoló Marian Cozmára`.
Egy másik tanú, egy nő is csak a lokálbeli verekedést látta, s vallomása szerint` röpködtek` a poharak és a székek.
Emlékezete szerint a diszkóbeli verekedésnek azzal lett vége, hogy Marian Cozma kiszaladt a helyiségből.
A tanú elmondta azt is, hogy` a Cozmát először megtámadó cigány férfi dühödt volt`, míg szerinte a sportoló arcán inkább értetlenség, csodálkozás látszott.
Egy másik fiatal nő arról számolt be, hogy Cozma véletlenül leöntötte itallal, mert meglökték, s a sportoló` nem győzött tőle elnézést kérni`, tehát szerinte egyáltalán nem viselkedett agresszíven a diszkóban.
A tárgyalás kedden újabb tanúk meghallgatásával folytatódik.
Marian Cozmát, az MKB Veszprém és a román kézilabda-válogatott tagját 2009. február 8-án hajnalban gyilkolták meg a veszprémi Patrióta lokál előtt.
A segítségére siető sporttársait, a szerb Zsarko Sesumot és a horvát Ivan Pesicet életveszélyesen megsebesítették.
Az emberölés ügyében hét ember ellen emeltek vádat.
(MTI)
2011-01-31 21:02:04
Kutasi Roland
A pápa nem tudta útnak indítani békegalambjait
A pápa békegalambjai a vasárnapi úrangyala ima idején: nem voltak hajlandók útra kelni a Vatikánból, inkább visszarepültek a nyitott ablakon át.
XVI. Benedek saját kezűleg bocsátotta útjukra a galambokat a béke jegyében a Szent Péter tér légterébe, miután vasárnapi úrangyala beszédében külön kitért a Szentföldre és konkrét béketervekre szólított fel.
A béke küldötteinek szánt galambok azonban, miután a pápa szabadon engedte őket, azonnal visszarepültek a nyitott ablakon át.
Az egyházfő zavarba jött kísérői ezek után megpróbálták elfogni az állatokat, de csak az egyik madarat sikerült elcsípniük, és újra légi útjára bocsájtaniuk.
A galamb másodjára már hajlandó volt élni szabadságával és elrepülni.
(MTI)
2011-01-31 21:28:35
Molnár Attila
Továbbra is izgalmas a bajnokság
Kiegyenlített eredmények születtek az esélyes csapatok mérkőzésein a Kisteleki Teremlabdarúgó Bajnokság hetedik fordulójában.
A szombati játéknapon fej-fej mellett végzett a két rivális csapat, vasárnap viszont az Ifiefcé záporozta a gólokat.
Továbbkattintva megnézheti az eredményeket.
Szombati mérkőzések: 8:00 C Ekitep Kft Szatyi (VIII.ford.)
2:2 9:00 C Vadrózsák GLB (VIII.ford.)
3:3 10:00 C Feda A Fc Ocskó Trans (VIII.ford.)
7:4 11:00 C Hulló Csillagok Kanárik (VIII.ford.)
5:0 12:00 B MP Fc Porschetolvajok 3:1 13:00 B Tóth Bt-Pálya Söröző Akvárium M. Pub 1:2 14:00 B Gól Söröző- Cartel Fecskefészek Fc 0:7 15:00 B Játékosok Klubja Cindychatus 1:1 16:00 B Husqvarna Lochner 1:2 17:00 A Centrum GSM Vigadó 4:1 18:00 A Jezsó Charlton Athletic Fc 10:3 19:00 A Sane Armando Fc 2:2 20:00 A Hamm-Sam EP-Micro-Meat 3:1 21:00 A Acélbikák Street-Hungaricum 2:2 Vasárnapi mérkőzések: 8:00 E Ifiefcé Kisteleki C.K.Ö.
22:0 9:00 E Mike Rémek Suttyók Fc 2:5 10:00 D Nyárfás V. Dóc N Fc 3:2 11:00 D Ferpléj Szaty.
Ifi 3:1 12:00 D Neon Pusztaszer Ifi 0:0 13:00 D Jack&Jim&Johnnie Olümposz Fc 5:2 14:00 D D Fc Sördülök 0:4 15:00 C Rupesky Zenekar 3:5 Szabadnapos: Bordány Sk
2011-01-31 22:39:14
Antal Sándor
Gábor Viktor és Sós Bence felkeltette a hollandok figyelmét
Korábban már megírtuk, hogy mindkét HFC-s fiatal megfelelt Hollandiában, akik egy hetet töltöttek az FC Twente otthonában.
Gábor Viktor és Sós Bence hétfőn a Sportturmix műsorban meséltek élményeikről.
Gábor Viktor (kapus) és Sós Bence (középpályás) egy hetet töltött el a holland FC Twente csapatánál, akik a hétfői Sportturmix műsorunk vendégei voltak.
A fiatalokat Apró Attila edző kísérte el, akinek köszönhetik, hogy kipróbálhatták magukat az első osztályú bajnok csapat, utánpótlás gárdáinál.
A tréner közel két éve van az egyesületnél, ahol elsődleges céljai között szerepel, hogy a Hódmezővásárhelyi FC felkerüljön a magyar, majd a világ futballtérképére, illetve, hogy piacképes játékosokat neveljenek ki.
Nos, úgy néz ki jó irányba halad mind a szakember, mind a HFC vezetősége, hiszen a fent említett két játékos mellett még két futballista van, aki bele került egy játékos megfigyelő hálózatba, de róluk még nem árult el semmit a tréner.
Továbbá az elmúlt hét elején a felnőtt gárda két meghatározó játékosát, Kökény Tamást és Varga Mátét, a magyar NB I. jelenlegi ezüstérmese, a Zalaegerszeg tesztelte, akiknek ugyan nem ajánlottak szerződést, de a nem állnak messzire ahhoz, hogy egyszer akár az élvonalba kerüljenek.
Ez is azt mutatja, hogy kezd beérni az a precíz utánpótlás nevelő munka, melyet néhány éve kezdtek el a kék-sárgáknál.
De kanyarodjunk vissza a két próbajátékoshoz, akik Hollandiában jártak.
Bencének adtak fél évet a Twente szakemberei, hogy kicsit erősödjön és majd a nyáron újabb öt napot tölt el kint.
Viktornak nagyon jó adottságai vannak, hiszen alig múlt el 14 éves és közel két méter magas.
Erre a hollandok is felfigyeltek, de a kora miatt még nem igazolhatják le.
A két fiatal nagyon boldog, de ez érhető is, hiszen a világ legjobbjai közé kerülhetnek.
A műsorban mindketten megfogadták, hogy a jövőben még keményebben edzenek.
Bence elsődleges célja, hogy bekerüljön az NB III-as csapat kezdőjébe.
Ehhez nagyon jól kezdte az évet, ugyanis a HFC hétvégi edzőmeccsén négy góllal vette ki a részét a 6-1-es győzelemből.
Ha, így folytatja biztosan felfigyel rá Kandó edző is...
2011-01-31 23:08:47
Kokovai Péter
Korunk alattomos betegsége volt a téma
A cukorbetegség egyre több embert érint, a Magyarországon élők 8-10 százaléka küzd napjainkban ezzel a bajjal.
A január 31-i Épkézláb műsorban dr. Ciortea Péter beszélt erről a betegségről.
A belgyógyász, aneszteziológus elmondta, hogy a glükóz anyagcseréjében bekövetkezett változás tünetei, hogy többet iszunk, többet eszünk és megnövekszik a vizelet mennyisége.
Az 1-es típusú cukorbetegség oka az inzulinhiány, a 2-es típusúé pedig az inzulinrezisztencia.
Az előbbi kialakulása általában gyors, az utóbbié lassú.
A megelőzést már a gyermekkorban el kell kezdeni: fontos a helyes táplálkozás elsajátítása.
Ha valakinél már kialakult a betegség, akkor pedig a szabályok betartására kell odafigyelni, hogy elkerüljük a szövődményeket.
A Rádió 7 hétfő esti műsorának vendége az inzulin szervezetbe juttatása mellett kiemelte a testmozgás jelentőségét, valamint azt, hogy fogyasszunk teljes kiőrlésű búzából készült ételeket illetve csökkentsük a fruktóz (gyümölcscukor) bevitelt.
A D3 vitaminnak is jótékony hatása van, ezért a napozás javallott.
A doktor felhívta a figyelmet arra, hogy ha a cukorbetegség nincs megfelelően kezelve, szív-érrendszeri betegségek lehetnek a szövődményei, de a vesét is súlyosan károsíthatja.
Ciortea Péter hangsúlyozta, hogy az egyén tehet a legtöbbet egészségéért.
Kokovai Péter
2011-01-01 08:47:50
Juhász Éva
Gyengén havazik az ország egyes részein
Az újév első napján a Dunántúlon már felszakadozik a ködfelhőzet, és előbújik a nap, és ott a légszennyezettség is csökken.
Másutt marad a nagyrészt felhős, helyenként ködös időjárás, elszórtan kisebb havazás is kialakulhat, de számottevő csapadék nem hullik.
Délelőtt az ország nagy részén jobbára borult, párás időjárásra van kilátás, foltokban zúzmarás köddel.
Északon, keleten kisebb havazás is kialakul.
A déli óráktól nyugat, északnyugat felől fokozatosan csökken a felhőzet, ott rövid időre a nap is előbújik Délután nyugaton már általában napos idő valószínű, másutt azonban a jobbára erősen felhős ég mellett néhol kialakulhat hószállingózás, gyenge hózápor.
A keleti, déli megyékben foltokban tartós marad a zúzmarás köd.
Elsősorban a Dunántúlon megélénkül a nyugatias szél.
-5, 0 fok között tetőzik a hőmérséklet.
Eleinte meleg, majd gyenge hidegfronti hatás érvényesül a légkörben.
A melegfrontra érzékenyek fáradékonyságot tapasztalhatnak, a nyugaton a hidegfronti hatás miatt a görcsös tünetek erősödhetnek.
A hideg időben a reumatikus panaszok is fokozódnak, sajoghatnak az ízületek. forrás: origo.hu
2011-01-01 08:49:04
Juhász Éva
Közlekedési információk a Dél-Alföldről
2011-01-01 08:52:50
Juhász Éva
Hol tankoljunk ma?
2011-01-01 09:01:01
Juhász Éva
Schmitt: az új év első napján ne fogadjunk meg semmit, csak tegyük a dolgunk
2011-01-01 09:03:49
Juhász Éva
Magyarország január 1-jével átvette az Európai Unió soros elnöki tisztét, amelyet fél évig tölt be.
Magyarország 2004-es uniós csatlakozása óta először látja el az EU- elnökségi feladatokat.
Az elnökségi félévben - az Európai Unió íratlan szabályainak megfelelően - nem a Magyarországot legközvetlenebbül érintő kérdések, hanem a nagy európai ügyek kapják a legtöbb figyelmet.
2011-01-01 09:07:38
Juhász Éva
Újévi fogadalom komolyan gondolom?
Abbahagyom a cigit, lemondok az alkoholról, lefogyok: hiábavaló a szándék és az újévi fogadalom?
Nem vallják a szakértők, ha valóban komolyan gondoljuk írja a Die Welt Online.
Egyes kutatók becslése szerint a szilveszteri ígérgetéseknek csupán húsz százaléka válik valóra.
Az újévi fogadalmak listáján vezető helyen áll az egészség, mégis, sokak számára inkább évente visszatérő rituálé az újévi eskü, mint valós elhatározás.
A változtatási lehetőségek sok tényezőtől függenek.
Mit sem ér az ígéret például, ha mások által elvárt szándékról van szó.
Ha a szándék tartós és személyes motivációból fakad, jóval nagyobb a megvalósul esélye vallja Hans-Werner Rückert, a berlini Szabad Egyetem pszichológusa.
Jó, ha tudjuk, az elhatározás a viselkedés megváltoztatásához szükséges öt fázis első lépésének csupán egyik alpontja.
Hasznos például tervet vagy leltárt készítenünk.
A fogyás esetében jól jön egy jegyzőkönyv az étkezési szokásainkról, vagy egy lista kedvenc, nem hizlaló ételeinkről.
Sokan a sportolást szeretnék beépíteni mindennapjaikba.
Nekik is ajánlott egy hetitervet készíteni arról, mikor mennyit mozognak, hol vannak időtartalékaik, mely mozgásformák okoznak örömet számukra.
Tűzzünk ki konkrét célokat magunk elé!
Le akar fogyni?
Mennyi idő alatt, hány kilót?
A szakértők azonban óvva intenek: a fogadalmak egyik buktatója, hogy irreálisan nagy célt választunk magunknak.
A célnak elérhetőnek kell lennie, másként a kudarcok állandó frusztrációt eredményezhetnek figyelmeztet Heiko Schulz, a hamburgi technikusi betegpénztár pszichológusa.
Javaslata szerint készítsünk egy hat hónapos tervtáblázatot.
Az időszak végén áll a nagyobb cél, amit kisebb fázisokra bontunk.
A cél pozitív megfogalmazása is lényeges.
Ne azt mondjuk, " le akarok adni X kilót`, mondjuk úgy, " szeretnék újra beleférni a kedvenc öltönyömbe`.
A legnehezebb: kitartani a cél mellett.
Ezért érdemes minden kisebb sikerért jutalmazási mechanizmusokat beépíteni a tervünkbe.
Ugyanis minden részsiker annak bizonyítéka, hogy igen, képes vagyok rá!
A társas környezet nagyon fontos motiváló erő lehet, ha a család, a baráti kör is tud, beszél a fogadalomról, sőt, közös célokat is kitűzhetünk.
Mindenki örül a másik elismerésének, ez is ösztönzőleg hat.
Egyébként pedig konkrét példákat véve: futni sokkal jobb, ha van partnerünk, az édességről is könnyebben lemondunk, ha a család is szolidáris.forrás: szegedma.hu
2011-01-01 09:15:51
Juhász Éva
A szilveszteri mulatságokon nem látszott meg a válság és a természeti tragédiák sokasága - a kivétel csupán Oroszország.
Ausztrália, Óceánia A 2011-es esztendő először Új-Zélandon és a Csendes-óceáni szigeteken köszöntött be.
Az új-zélandiak énekkel, tánccal, tűzijátékkal és teltházas koncertekkel ünnepeltek.
A legnagyobb városban, Aucklandben piros, aranyszínű és fehér fények robbantak a Sky Tower fölött, miközben több tízezren kiabáltak, táncoltak és énekeltek az utcákon.
Gigantikus csillagszórókkal és hatalmas tűzijátékkal köszöntötték az újév beköszöntét péntek éjfélkor Sydney híres kikötőhídjának környékén, ahol másfél millióan nézték végig a 2000-es év szilvesztere óta leglátványosabb előadást.
Az ausztrál város azt ígérte, hogy a világ újévi fővárosa lesz, és a bámészkodók szerint be is tartotta ígéretét.
A 12 perces tűzijátékhoz 7000 kilogramm pirotechnikai eszközt használtak el.
Japán Tokióban az 1393-ban alapított Zodzsodzsi templomban több ezren gyűltek össze az év utolsó perceire, és hallgatták a szerzetesek imáját.
Az éjszakában vigadozó emberek légballonokkal újévi kívánságaikat küldték az égbe, miközben a háttérben egy gigantikus, 15 tonnás harang zúgott.
Kína Kínában is beköszöntött a Gergely- naptár szerinti újév, s ha az igazi, a holdnaptár szerinti nagy ünnepre még várni is kell, itt is megünnepelték 2011 eljövetelét; volt televíziós esztrádműsor és Hu Csin- tao (Hu Jintao) államelnök is elmondta beszédét.
Kína " felelősségteljes és körültekintő " pénzügypolitikát kíván folytatni, felgyorsítja a gazdasági szerkezetátalakítást, javít az emberek életkörülményein, s folytatja a reformot és a nyitást - hangoztatta Hu, a három nagy közmédia által közvetített rövid beszédében.
Véleménye szerint a gazdasági fejlődés módjának átalakítása meghatározó eleme lesz a 12. ötéves terv első évének.
Az elnök beszédében elhangzottak a kínai belpolitika további kulcsszavai: a stabil és viszonylag gyors gazdasági növekedés, a társadalmi harmónia és a stabilitás.
Hu Csin-tao Hongkong, Makaó és Tajvan kapcsán is megerősítette a központi kormány " egy ország, két társadalmi rendszer " elvét, s Tajvannal kapcsolatban a két part közti kapcsolatok további bővítésének szándéka mellett a régóta emlegetett " békés újraegyesítést " is szóba hozta.
Oroszország Vlagyimir Putyin orosz miniszterelnök felszólította az ország három magas beosztású vezetőjét, hogy a szilvesztert töltsék a moszkvai körzet áramszünet sújtotta részében, mert nem teljesítették ígéretüket, azt, hogy időben megjavítják a hóviharokban leszakadt vezetékeket.
Önök azt mondták, hogy pénteken 18 óráig minden rendben lesz.
Nem kellett volna ezt mondaniuk, ha nem biztosak benne... azt hiszem maguknak is ott kell tölteniük az éjszakát - üzente a kormányfő a televízió szerint az energiaügyi miniszternek, a körzet kormányzójának és a helyi áramszolgáltató társaság elnökének.
Borisz Gromov kormányzó meg is ígérte, hogy kimegy két faluba, ahol nincs áram, és találkozik a lakosokkal.
A térségben mintegy 6 ezer emberhez nem jut el az áram a távvezetékek leszakadása miatt.
Egyesült Államok New York-ban, a Times Square-en több mint száz éve megtartott hagyományos labdaleeresztést idén is több százezer ünneplő figyelte a helyszínen és több millió a televízióban.
A káprázatos kristálygolyó egészen pontosan egy perccel éjfél előtt kezdte meg húszméteres lefelé vezető útját, Michael Bloomberg polgármester és Salvatore Giunta törzsőrmester, a legfrissebb, Medal of Honorral kitüntetett katona gombnyomására.
A leeresztett, közel öt és fél tonnás, három és fél méter átmérőjű labdát 2688 háromszög alakú kristály díszíti, melyeket 32256 LED-lámpa világított meg.
A vörös, kék, zöld és fehér fényelemeket kibocsátó ledek segítségével 16 millió színárnyalatban pompázó több milliárd különböző minta jelent meg az éjféli labdán.
A hagyomány 1907 óta tart, ekkor engedték le az első, még fából és vasból készült újévi labdát, melyen száz villanyégő világított.
Egyesült Királyság 2011 különösen nehéz évnek ígérkezik Nagy-Britannia számára ismerte be David Cameron brit miniszterelnök év végi beszédében a The Guardian tudósítása szerint.
A Downing Street honlapján közzétett üzenetben a konzervatív politikus megígérte, az ország hamarosan talpra fog állni.
` 2011 nehéz év lesz, hiszen súlyos, de szükséges lépéseket kell tennünk, hogy helyrehozzuk a dolgokat kezdte Cameron.
Létfontosságú azonban, hogy tegyük, amit tennünk kell, mivel országunk és gazdaságunk csakis így találhat vissza a helyes útra.
Együtt elérhetjük, hogy 2011 az az év legyen, amikor Nagy-Britannia végre talpra áll`.
A konzervatív- liberális koalíció által elfogadott minden eddiginél szigorúbb megszorítások januártól fogják igazán éreztetni hatásukat.
Cameron úgy fogalmazott, minden egyes minisztere tisztában van vele, hogy milyen` kemény és hihetetlenül nehéz` lesz végrehajtani a tervezett elvonásokat.
` De azt is tudjuk, hogy a másik út, a döntésképtelenség és késlekedés útja elfogadhatatlan kockázatot jelentene a gazdaságra, az országra és az emberekre nézve.
Sem én, sem Nick Clegg nem azért választottuk ezt a pályát, hogy egyszer majd megszorító intézkedéseket vezethessünk be.
A politika célja azonban a nemzeti érdek védelme, nem magáncélok megvalósítása`.
A miniszterelnök a növekvő terrorveszélyről is beszélt üzenetében.
Mint ismert, karácsony előtt kilenc embert tartóztattak le a hatóságok Nagy-Britanniában, ezek a személyek állítólag terrorcselekmény elkövetésére készültek.
` Ezek az események is mutatják, továbbra is milyen komoly veszélyt jelent ránk a terrorizmus` mondta Cameron, majd felhívta a társadalom, és különösen a brit muszlimok figyelmét, az ő feladatuk is a szélsőségek terjedésének megállítása. forrás: mr1.hu
2011-01-01 09:54:15
Juhász Éva
Megalakultak a kormányhivatalok
2011-01-01 09:56:45
Juhász Éva
Torlódás alakulhat ki a déli és a keleti határátkelőknél
Egy-kétórás várakozásra kell számítani vasárnap és hétfőn a déli és a keleti határátkelőhelyeknél, a személy- és a teherforgalomban egyaránt közölte az Országos Rendőr-főkapitányság (ORFK).
A rendőrség arra számít, hogy Tompánál és a röszkei autópálya- határátkelőhelyen a belépő személyforgalomban egy-kétórás várakozások alakulhatnak ki vasárnap és hétfőn.
A nagylaki átkelőnél a teherforgalomban várható egy-kétórás torlódás az év végi ünnepekkel kapcsolatos kamionstop miatt, mindkét irányban.
Az ártándi határátkelőnél is számítani kell körülbelül egyórás torlódásra a személyforgalomban vasárnap és hétfőn, a teherforgalomban pedig 60-100 perc közötti várakozás alakulhat ki, a ki- és a belépőirányban egyaránt.
A záhonyi és a beregsurányi határátkelőhelyen belépő személyforgalomban várható több utas vasárnap és hétfőn, itt egy-három órás várakozás is előfordulhat, és a kamionstop miatt lehet torlódás a teherforgalomban is.
A rendőrség továbbra is azt ajánlja, hogy az utasok válasszák inkább a korlátozott nyitva tartású barabási vagy lónyai határátkelőt.
A rendőrség felhívta a figyelmet arra, az időjárás függvényében előfordulhatnak kisebb-nagyobb késések a nemzetközi expresszvonatok esetében, amelyek a záhonyi vasúti határátkelőhelyet is érintik, ezért azt javasolják az utasoknak, hogy indulás előtt tájékozódjanak a MÁV információs vonalán.
A repülővel utazóknak pedig azt ajánlja a rendőrség, hogy indulás előtt az adott légitársaságnál érdeklődjenek az esetleges késésekről, a járatok törléséről.forrás: szegedma.hu
2011-01-01 10:02:57
Juhász Éva
EU-elnökség: egyedi Herendi-váza, diplomatakalauz, Európa Pont
2011-01-01 10:14:59
Juhász Éva
Több jelentős jogszabályi változás is hatályba lépett az új év első napján: egykulcsos lett az adórendszer, emelkedett a minimálbér és a nyugdíj, ismét három évig vehető igénybe a gyes, és negyven évnyi munkaviszony után nyugdíjba mehetnek a nők.
Január 1-jével 16 százalékos, egykulcsos lett a személyi jövedelemadó (szja) rendszere.
Hatályba lépett a családi adózás: a családi adóalap-kedvezmény összege egy vagy két eltartott esetén 62.500 forint, három és több eltartottnál pedig 206.250 forint.
Egyszerűsödik az szja bevallása, a magánszemélyeknek elegendő lesz egy adónyilatkozatban számot adniuk jövedelmeikről.
Az egykulcsos szja-rendszer bevezetésével a kamatjövedelemre háruló adó kulcsa 20-ról szintén 16 százalékra csökken.
A minimálbér 78 ezer forintra, a garantált bérminimum pedig havi 94 ezer forintra nő, míg a többi munkavállaló az Országos Érdekegyeztető Tanács ajánlása alapján 4-6 százalékos béremelésre számíthat.
A közszférában az állami takarékosság jegyében nem lesz béremelés, de a kormány az alacsony és közepes keresetű, gyermekek utáni családi kedvezményre nem jogosult munkatársaknak havi kompenzációt biztosít, így itt az ígéretek szerint senkinek sem csökken a nettó jövedelme.
Január elejével két évről ismét három évre emelkedik a gyermekgondozási segély (gyes) időtartama, de a munkába visszaálló édesanyák csak a legfeljebb heti 30 órás munkaidő mellett kapják meg ezt a támogatást.
A nyugdíjrendszer átalakításával megszűnik a kötelező magán- nyugdíjpénztári tagság.
A munkavállaló választhat: az állami nyugdíjrendszer tagja lesz vagy önkéntes alapon magánnyugdíjpénztárba teljesít nyugdíjcélú befizetéseket.
Utóbbi esetben január 31-ig kell nyilatkozni, s arról a munkáltatót is értesíteni kell.
Az állami nyugdíjrendszerbe visszalépők számára az állam garantálja az egyéni számlavezetést, az esetleges reálhozam adómentességét és a magánnyugdíjpénztárnál keletkezett veszteség kompenzálását.
Az idei évtől negyven év munkaviszony után minden nő nyugdíjba mehet.
A jogosultsági időbe beleszámít a keresőtevékenységgel járó jogviszonnyal és a gyermekneveléssel szerzett szolgálati idő.
A jelenlegi nyugdíjasok 3,8 százalékos nyugdíjemelésre számíthatnak.
2010. december 30-ától él az a szabály, amely szerint 98 százalékos adót vetnek ki az állami vezetők 2 millió forint és a közszféra munkavállalóinak 3,5 millió forint feletti végkielégítéseire.
2011 lesz az első teljes adóév, amikor a félmilliárd forintnál kisebb adóalappal rendelkező vállalkozások alkalmazhatják a tavaly nyáron 19 százalékról 10 százalékra csökkentett társasági adót.
Az új év első napjával összeolvadt az Adó- és Pénzügyi Ellenőrzési Hivatal (APEH) a vám- és pénzügyőrséggel, Nemzeti Adó- és Vámhivatal néven.
A Közigazgatási és Igazságügyi Minisztérium korábbi tájékoztatása szerint a lakosság kétharmada számára nem emelkedik a gáz ára a januártól hatályos új gázárszabályozás miatt, a szociálisan rászorulóknak pedig csak április után kell kérniük a szeptemberben életbe lépő új energiaár-támogatási rendszerbe való felvételüket.
Az új évvel megszűnik a rendelkezésre állási támogatás (rát), és helyette bérpótló juttatást vezetnek be, amelynek mértéke megegyezik a korábbi összeggel, vagyis a mindenkori öregségi nyugdíj minimumával. forrás: MTI
2011-01-01 10:22:54
Juhász Éva
Ha ünneplés közben észrevétlenül átlépsz egy határt, másnap bizony másnaposan ébredhetsz.
A macskajajnak azonban szerencsére remek ellenszerei vannak, és nem a kutyaharapást szőrével módszere.
Ha hasogat a fejed, émelyegsz és szinte meg sem tudsz mozdulni, valamit tenned kell, hogy magadhoz térj.
De ez semmi esetre se a kutyaharapást szőrével módszer legyen, eszedbe se jusson alkohollal indítani a másnap(os) reggelt.
Amint lehet, vegyél erőt magadon és kelj fel.
Először is igyál valamit!
Például egy pohár vizet vagy egy csésze teát, de a feketekávé több kárt okoz, mint hasznot, a kávéban lévő csersavak egyáltalán nem segítenek egy másnapos gyomron.
Mindenképpen reggelizz, válassz vitaminokban és ásványi anyagokban gazdag finomságokat - például egy könnyű omlettet, friss salátát uborkával, csirkemellsonkás szendvicset, gyümölcssalátát bogyós gyümölcsökkel vagy papayával, frissen facsart narancslevet.
A macskajaj kellemetlenségeit B- és C- vitaminnal, fehérjékkel, aminosavakkal csökkentheted vagy mulaszthatod el.
De a gyümölcscukor is a gyomor jó barátja az ilyen meggyötört reggeleken.
Ha reggeli után visszafekszel még egy kicsit pihenni vagy aludni, azzal is sokat teszel magadért - párologtass a lazításhoz borsmentaolajat.
Ezután viszont mindenképpen ki kell tenned a lábadat a lakásból.
Csodát tesz, ha mozogsz egy kicsit a friss levegőn: egy kis séta, néhány tornagyakorlat, egy kis jóga elég lesz, a maratoni futást azonban hagyd máskorra.
Méregteleníts és töltődj fel!
Amíg nem áll helyre a gyomrod békéje, preferáld a nyers kosztot, minden, ami kalciumot, magnéziumot, vasat és foszfort tartalmaz, segít a méregtelenítésben.
Oldj fel egy kalciumtablettát egy pohár tejben, azonnal abbamarad az émelygés.
A magnéziumot pedig egy banánnal vagy pezsgőtablettával veheted magadhoz.
A nyers savanyú káposzta is igazi macskajaj-eledel, gazdag C-vitaminban, megnyugtatja a tengerként háborgó gyomrot és a megviselt vesét.
Pontosan úgy, mintha egy natúr joghurtot összekeversz egy pohár ásványvízzel, és hidegen megiszod!
Egyél erőlevest!
Ez nemcsak a gyomrodat nyugtatja meg, hanem az italozás közben elveszett folyadékot is pótolja.
Készíts teát!
Önts le egy-egy kanál rozmaringot és melisszát negyed liter vízzel, majd hagyd állni 10 percig.
Utána még melegen kortyolgasd el, ne hajtsd fel azonnal.
A fejfájást egy pohár vízzel csillapíthatod, amibe egy citromot facsarsz és kevés friss gyömbért reszelsz.
Egy illatos, forró fürdő is segíthet, kevésbé fájnak majd a porcikáid, elmúlik a hányingered, helyreáll a vérkeringésed, és sokkal kipihentebbnek érzed majd magadat!
Utána pedig vegyél hideg-meleg váltózuhanyt, kívül-belül felpezsdülsz tőle.
Ahány ország, annyi macska A japánok a másnaposság ellen az Umeboshira esküsznek, ami egy hetekig sóban aszalt barackfajta.
Állítólag egyetlen falat elég ebből a savanykás-kesernyés-sós ínyencfalatból ahhoz, hogy azonnal felébredj és magadhoz térj.
Az osztrák és német másnaposok pedig a sós limonádéban bíznak.
Azt mondják, a másnap reggeli rosszullét és fejfájás azonnal elmúlik, ha egy pohár vízbe egy egész citromot facsarsz, majd cukrozás helyett megsózod.
Lassan kortyolgasd, ha egyszerre felhajtod, csak rontasz a helyzeteden. forrás: life.hu
2011-01-01 11:00:09
Juhász Éva
Úgy tűnik, csanyteleki az ország első babája 2011-ben
Egyelőre úgy tudjuk, hogy az ország első babája született meg éjfél után 2 perccel a Dr. Bugyi István Kórház szülészeti osztályán Szentesen közölte Cseh- Lakos Ilona sajtószóvivő.
Fejes Brendon János csanyteleki szülők nyolcadik gyermekeként jött világra.
A kisfiú 4010 grammal és 51 centiméteres testhosszal látta meg a napvilágot.
A csanyteleki szülők gyermeke egyórás vajúdás után természetes szüléssel nyolcadik gyermekként érkezett a családba.
Csak néhány nappal jött világra Brendon János a kiírt időpontnál hamarabb.
A sajtószóvivő hozzátette: mint ilyenkor térségünkben szokás, minden bizonnyal többek is köszöntik 2011 első kisbabáját.
A kórház részéről is megajándékozzák, hiszen ez egy csodálatos dolog.
Vásárhelyen 3 óra 51 perckor született meg az újév első babája: Jázmin Mira.
A kislány sima szüléssel érkezett meg, amelynél az apuka is lelkesen szurkolt.
Jázmin Mira 3770 grammal és 53 centivel született.
Makón az újév első babája 2 óra 35 perckor, Szegeden pedig 4 óra 53 perckor jött világra.
Megosztom!
|
2011-01-01 11:27:09
Juhász Éva
Megdőlt a csapadékrekord
Megdőlt a Magyarországon valaha mért legtöbb éves csapadék rekordja.
Minden eddiginél több, 1550 milliméter víz esett a Bükkben 2010-ben.
A tavalyi esztendőben összesen 1550 milliméter csapadékot regisztráltak a Bükkben fekvő Jávorkúton, ezzel megdőlt a Magyarországon valaha mért legtöbb éves csapadék rekordja nyilatkozta Tóth Tamás, az OMSZ munkatársa péntek este a közszolgálati televízióban.
Az elmúlt 12 hónap alatt egy párolgástól védett medencében ennyi idő alatt több mint másfél méter mély víz gyűlt volna össze kizárólag a lehulló esőből és hóból írja az Időkép.forrás: szegedma.hu
2011-01-01 11:30:32
Juhász Éva
Horoszkópmustra 2011 a tettek éve
Egyik legősibb vágyunk, hogy tudjuk, mit is tartogat számunkra a jövő, hiszen így elkerülhetjük a ránk leselkedő veszélyeket, és felkészülhetünk a jóra.
2011 első három hónapjában érzelmi életünk igencsak hepehupás lesz, áprilistól azonban fordul a kocka.
A kínai horoszkóp szerint a Nyúl évébe február harmadikán lépünk, mely pozitív és ösztönző lesz mindannyiunk számára.
Ha kíváncsi arra, hogy mit tartogat a 2011-es esztendő, tekintse meg összeállításunkat.
Már az évkezdet is izgalmas változásokat hoz írja az ezo.tv.hu, hiszen a Jupiter január végén belép a Kosba, ami felpörgeti az eseményeket.
Tavasszal várható az igazán jelentős változás, amikor az Uránusz is átlép ebbe a jegybe, és a Marssal, majd a Nappal szinte versenyt futnak egymással a teremtésért és a megújulásért.
Aki képes lehetőségeivel élni, s a szíve is a helyén van, megtalálhatja számításait 2011-ben, mely esztendő a tettek éve lesz.
Az év első három hónapjában a fentebb írt változások miatt igencsak mozgékony érzelmi életre számíthatunk.
Áprilistól fordul a kocka, a life.hu- n az olvasható, hogy a párban élők leginkább elmélyülést tapasztalhatnak, a párjukat még keresők pedig erőlködés nélkül fognak tudni új alapokat teremteni egy stabil kapcsolathoz.
A Nyúl éve pozitív és ösztönző A kínai horoszkóp szerint február 3-án lépünk át a következő esztendőbe, a Nyúl évébe, mely 2012. január 23-áig tart.
Mozgalmas év lesz, de kedvező a családra nézve és a személyes fejlődés szempontjából egyaránt.
Érdemes tudni, hogy olykor a Macska évének is nevezik, de azonos időszakot jelöl.
Mivel a személyes fejlődés szempontjából is kiemelt időszak ez, sokakat fog foglalkoztatni az életmódváltás.
Mindenkinek számtalan lehetőséget kínál a Nyúl éve, ezért kiemelt szerepe lesz a kezdeményezőkészségnek, illetve annak, hogy kihasználjuk az adódó lehetőségeket.
A Nyúl az ellenálló-képességet szimbolizálja a kínai mitológiában, az európai horoszkópban a Halak csillagjegy megfelelője.
Szülöttei szerencsések, hiszen a Nyúl bőkezű, megbízható és tele van kreatív ötletekkel.
A kínaiak szerint ők hisznek a barátságban, a családban.
A Nyúl éve nyugodt lesz, kreatív tevékenységek jellemzik, a barátokra, a családra és titkos üzleti ügyekre fordíthatjuk figyelmünket.
Mit kínál az egyiptomi horoszkóp 2011-re?
Az egyiptomi papok az egyes asztrológiai jegyeket isteneik nevével látták el.
Az általuk kidolgozott, nagyjából a dekádokra épülő horoszkópot érdemes összevetni azzal, amit a születési adatok alapján a nyugati asztrológiából már megismert az ember.
A jegyekhez feljegyzett isteni tulajdonságok a ma emberére is jellemzőek. forrás: szegedma.hu
2011-01-01 11:33:17
Juhász Éva
Késnek a vonatok a Budapest-Szolnok vonalon
Leszakadt felsővezeték miatt 20-25 perces késéssel közlekednek a vonatok a Budapest-Cegléd-Szolnok vonalon közölte a Mávinform szombaton.
A Monor és Pilis között történt vezetékszakadás miatt csak az egyik vágányon, váltakozó irányban tudnak közlekedni a szerelvények, így az erre közlekedőknek késésekre kell készülniük.
A helyreállítást a MÁV szakemberei már megkezdték, de a menetrend szerinti közlekedés csak a déli órákra állhat helyre.forrás: hvg.hu
2011-01-01 12:22:53
Juhász Éva
Rekordszámú pácienst vettek fel a fővárosi toxikológiára
2011-01-01 12:27:01
Juhász Éva
XVI. Benedek: a béke vezesse az embereket
Ahogyan karácsonykor, az év első napján is a békéről és a vallásszabadságról beszélt XVI. Benedek pápa a Szent Péter-bazilikában délelőtt pontifikált szentmisén.
A béke világnapját az egyház 1968-tól január elsején ünnepli.
A békéhez nem elegendőek a szavak: a nemzetek vezetőinek elkötelezettsége mellett arra van szükség, hogy az embereket a hétköznapi kapcsolataikban is a béke vezesse.
Az emberiség ne engedjen az egoizmus és az erőszak negatív erejének, ne szokjon hozzá a konfliktusokhoz, a diszkriminációhoz, a vallási intoleranciához - mondta XVI. Benedek pápa a Szent Péter-bazilikában az év első napján pontifikált szentmisén.
1968 óta január elseje a béke világnapja az egyház számára - emlékeztetett az egyházfő, aki ahogyan karácsonykor, most is a vallásszabadság tiszteletben tartását hangsúlyozta a legutóbbi keresztényellenes merényletek miatt.
XVI. Benedek december 31-én este a hálaadó vesperáson az újév kihívásaként a szegénységben élő családok segítését említette.
A pápa úgy fogalmazott, emberi korunk tele rosszal, szenvedéssel, tragédiával, ezeknek egy részét a természeti katasztrófák okozzák, másik részét azonban az emberek gonoszsága.
Időközben gépkocsiba rejtett pokolgép robbant az újévi mise után egy keresztény templom előtt az észak-egyiptomi Alexandriában.
Legalább huszonegy ember meghalt, sokan megsebesültek.
Még nem tudni, kik követték el a merényletet.forrás: mr1.hu
2011-01-01 13:17:05
Juhász Éva
Orbán: a cél sikerre vinni az Európa 2020 stratégiát
2011-01-01 13:50:54
Juhász Éva
Gázárkedvezmény a nagycsaládosoknak
2011-01-01 13:54:11
Juhász Éva
Így köszöntötte 2011-et a Rádió7
Rengeteg hallgatóval búcsúztatta az óévet a Rádió7, hiszen a nap folyamán több mint 3000 üzenet érkezett sms-ben, skype-on és e-mailben.
Remek hangulatban minden szilveszteri témát körbejártak az egymást óránként váltó műsorvezetők.
A hallgatók egész nap játszottak a nyereményekért, és nem egy szerencsés nyertes pár órán belül át is vette ajándékát.
Gazdára talált Hód-Mix Pista, a Hód- Mezőgazda Zrt. és Gyújtós, a Maczelka Építőanyag-kereskedés több mint 100 kilós szerencsemalaca is egy vásárhelyi és egy kisteleki hallgatónknál.
A műsorvezetők egymásnak adták a mikrofont, óránként más-más témát boncolgotva.
Így körbejártuk a szilveszteri koktélok, ételek témáját ezeket meg is kóstoltuk.
De régi idők szilvesztereiről, az újév köszöntés babonáiról is sok minden kiderült.
Majd este nyolctól egészen negyed egyig egy 8 fős stáb vitte a műsort igazán remek hangulatot teremtve.
2011-be átlépve Égető Gyula cég- és szerkesztőségvezető köszöntötte a hallgatókat.
Mígnem a zenének nem vetve véget, de hazamentek a legények.
Na meg a lányok.
Boldog és sikerekben gazdag új évet kíván minden kedves hallgatójának a Rádió7!
Megosztom!
|
2011-01-01 16:00:26
promenad.hu
Premier League: a Manchester United nyerte az újév első meccsét
2011-01-01 16:10:39
promenad.hu
Orbán Viktor traumái címmel közölt írást a Die Presse
2011-01-01 16:26:36
promenad.hu
Magyar állampolgárságért folyamodik január elején az MKP elnöke
2011-01-01 16:46:12
promenad.hu
Eseménytelenül telt a rendőrök szilvesztere
Az utóbbi évek egyik legnyugodtabb szilveszterén vannak túl a kecskeméti rendőrök.
Nyikos Tamás a Bács- Kiskun Megyei Rendőr- főkapitányság szóvivője a KTV-nek elmondta, egyetlen esetben sem kaptak bejelentést petárdázás, vagy a tűzijátékok nem megfelelő használata miatt.
Külön jó hír, hogy nem találtak ittas sofőrt az utakon és baleset sem történt.
Pár apróbb koccanást leszámítva, békésen telt az év utolsó napja. forrás: kecskemetilapok.hu
2011-01-01 17:00:50
promenad.hu
Budapesti lett az ország első babája
Éjfél után egy perccel született Budapesten egy kislány, így feltehetően Pénzes Dóra Alíz lett az ország és egyben a főváros első újszülöttje 2011-ben.
Egy perccel később Szentesen, Csongrád megyében született Brendon János pedig az új év első vidéki csecsemője.
Budapesten éjfél után egy perccel a Kútvölgyi Maternity Klinikán született a kislány.
Dóra Alíz 52 centiméterrel és 3590 grammal született természetes úton.
A csecsemő a család második gyermeke.
Budapesten a VI. kerületben élnek.
Az új év második percében jött világra Szentesen Csongrád megye idei első babája a Dr. Bugyi István Kórház szülészeti osztályán.
A kisfiú, aki a Brendon János nevet kapta természetes úton született, Fejes Ferencné nyolcadik gyermeke.
A csecsemő 4010 grammos, hossza 51 centiméter.
Az édesanyák és újszülöttjeik mindkét helyen jól vannak. forrás: szegedma.hu
2011-01-01 17:23:47
promenad.hu
Tovább romlott a belvízhelyzet Újfehértón
Újfehértón továbbra is harmadfokú a belvízvédelmi készültség, s az elöntés miatt újabb útszakaszt, ezúttal a Kisrét-közt kellett lezárni a forgalom elől.
Nagy Sándor, a Szabolcs-Szatmár-Bereg megyei város polgármestere elmondta, a településen változatlanul mintegy kétszáz lakóházat veszélyeztet a belvíz, de az eddigi három mellett újabb kiköltöztetésekre már nem volt szükség az utóbbi 24 órában mondta a független önkormányzati vezető.
Hozzátette: a Kisrét-köz mellett csak szakaszosan lehet közlekedni a korábban lezárt Honvéd, Görgey, Kölcsey, Rákóczi és Part utcában is Újfehértón.
A Felső-Tisza-vidéki Környezetvédelmi és Vízügyi Igazgatóság tájékoztatása szerint a belvíz által elöntött külterületek miatt jelenleg harmadfokú a készültség Felső-Szabolcs mindhárom belvízvédelmi szakaszán, Szabolcsveresmart, Beszterec és Tiszabercel térségében is.
A tájegységben összesen hét szivattyútelep gépei működnek folyamatosan, s emelik át a vizet a csatornákba, folyókba és tározókba.
Hat szabolcsi belvízvédelmi szakaszon másodfokú, három helyen pedig elsőfokú a készenlét.
A védekezés eredményeként és a csapadékmentes, hideg időjárás hatására a megyében tovább mérséklődött az elöntött határrészek nagysága, jelenleg 400 négyzetkilométernyi alatti a vízzel borított terület. forrás: mr1-kossuth.hu
2011-01-01 17:35:49
promenad.hu
Megölte cellatársát két rab Vácon
Halálra vertek cellatársai egy elítéltet hajnalban a váci fegyházban.
Az elkövetők később öngyilkosságot kíséreltek meg.
A Büntetés-végrehajtás Országos Parancsnokságának közlése szerint hajnali negyed kettő körül zajt hallottak a felügyelők, ezért kinyitották a gyanús zárkát.
Kiderült: a háromfős helyiségben egy vagy két rab olyan súlyosan bántalmazta a harmadik elítéltet, hogy az életét vesztette.
Az elkövetők ezután - feltehetően cselekményükkel szembesülve - öngyilkosságot kíséreltek meg a fegyházban rendszeresített borotvával.
A közlemény szerint a váci büntetés-végrehajtási intézetben szilveszter éjjelén is rendszeresen ellenőrizték a zárkákat, a bűncselekményt megelőzően az utolsó ilyen ellenőrzés egy óra előtt tíz perccel zajlott.
A helyszínre érkező ápoló és a büntetés-végrehajtás személyi állományának tagjai azonnal megkezdték az életmentő beavatkozásokat, majd a nagy erőkkel kiérkező mentők folytatták a sérültek ellátását.
A két - jogerős fegyházbüntetését töltő - elítélt állapota stabilizálódott, kórházba szállították őket.
Az intézet azonnal értesítette a rendőrséget, akik a helyszíni szemle keretében megindították a nyomozást.
A büntetés-végrehajtás országos parancsnokságának bizottsága szintén a helyszínre érkezett és azonnal megkezdte az esemény teljes körű kivizsgálását. forrás: mr1-kossuth.hu
2011-01-01 17:52:16
promenad.hu
Cserbenhagyó gázolót keres a BRFK
Egy kisteherautó sofőrjét keresi a Budapesti Rendőr-főkapitányság, aki szombat hajnalban elgázolt egy 32 éves nőt a zebrán a VII. kerületben.
Cserbenhagyásos gázolás történt az új év első napján Budapesten.
A rendőrség jelenleg rendelkezésre álló adatai szerint egy kisteherautó haladt szombat hajnali negyed 6 körül a VII. kerültei Dózsa György úton, amikor a Damjanich utcai kereszteződésben balra kanyarodás közben elgázolt egy 32 éves nőt a gyalogátkelőhelyen, majd megállás és segítségnyújtás nélkül tovább hajtott.
A középkorú nőt súlyos, életveszélyes sérülésekkel szállították kórházba.
A gázoló valószínűleg egy sötét színű Ford Transitot vagy egy Iveco kisteherautót vezetett.
A gépkocsi eleje megsérült az ütközés során.
Az ügyben segítségnyújtás elmulasztása miatt indított nyomozást BRFK Közlekedésrendészeti Főosztálya.
A Budapesti Rendőr-főkapitányság Közlekedésrendészeti Főosztálya kéri, hogy aki a balesettel, illetve a balesetet okozó gépkocsival kapcsolatban érdemi információval rendelkezik, hívja a 273-4021 telefonszámot, illetve névtelensége megőrzése mellett tegyen bejelentést az ingyenesen hívható 06-80-555-111` Telefontanú " zöld számán, a 107 vagy a 112 központi segélyhívó telefonszámok valamelyikén. forrás: webradio.hu
2011-01-01 19:03:07
promenad.hu
Újabb emlékpénzeket ad ki a Nemzeti Bank
Az idei év több eseményére is emlékérmékkel gondol a Magyar Nemzeti Bank.
Az uniós elnökség, a Liszt év és hét másik alkalom ad apropót.
A soros magyar uniós elnökség alkalmából ezüst emlékpénzt bocsát ki a jegybank.
Horváthné Rudolf Teréz, a pénzverő kereskedelmi igazgatója elmondta, a 3000 forint címlet értékű ezüst érmén az Országház látképe lesz látható, az Európai Unió 12 csillagával körbevett EU betűket, amelyek utalnak az elnökségi logóra, kapu jellegű motívum mutatja azt, hogy Magyarország megnyitja kapuit Európa felé.
Az idén a Liszt év alkalmából a magyar zeneszerző születésének 200. évfordulója tiszteletére októberben 50 ezer forint névértékkel két dukát és négy dukát súlyban aranyérmét is kibocsát a jegybank.
Mindkettőt Soltra E. Tamás tervezte.
Liszt Ferenc fiatalkori portréja, kézjele, illetve születés-halálozás évfordulója lesz látható az érme hátoldalán.
Az előoldalán pedig egy kottarészlet, amely Liszt Ferenc egyik művét fogja majd feleleveníteni.
A peremén körben, tehát az érme úgynevezett harmadik oldalán lesz még egy felirat: Magyarországnak hű híve, Liszt Ferenc.
Az idén egyébként összesen kilenc alkalommal bocsát ki emlékpénzt a jegybank, különféle alkalmakra emlékezve. forrás: mr1-kossuth.hu
2011-01-01 19:22:56
Kutasi Roland
Bakondi György köszönetet mondott
A vörösiszap-katasztrófában tanúsított példaértékű helytállásért mondott köszönetet a heti váltásban szolgálatot teljesítő katasztrófavédőknek Bakondi György katasztrófavédelmi kormánybiztos Devecserben, az Újjáépítési Kormányzati Koordinációs Központban újév alkalmából tartott ünnepségen.
A kormánybiztos kiemelte, az elmúlt három hónapban komoly erőfeszítéseket tettek annak érdekében, hogy az élet visszatérjen a megszokott kerékvágásba.
Hangsúlyozta, hogy az október elején bekövetkezett, a világ figyelmét is felkeltő ipari katasztrófa az állami és az önkormányzati intézkedések összehangolásának mintáját is megmutatta.
A polgári védelmi erők példát mutattak bátorságból és emberi helytállásból - fogalmazott Bakondi György.
Az ajkai térség településeinek biztonságát garantálták, a legfontosabb feladat most az újjáépítés, illetve a kistérség jövőjének kialakítása - mondta a kormánybiztos.
Bakondi György szavai szerint percnyi pontossággal követik az eseményeket, a Magyar Alumínium Termelő és Kereskedelmi (Mal) Zrt. helyzetének stabilizálásáért folyamatos intézkedéseket tesznek.
Példaként említette a gyár száraz technológiára történő átállítását.
A kormánybiztos az MTI-nek elmondta, hogy a vörösiszap-katasztrófa okozta károk elhárítására eddig több mint 5,5 milliárd forintot költött az állam.
Az újjáépítés mellett fő feladatként a külterületek mentesítését emelte ki, a Torna- patakot és a Marcalt ugyanis magas vízállás esetén a medreik partjain felhalmozódott vörösiszap visszamosódása veszélyezteti.
Bakondi György kitért arra is, hogy a jogi munkacsoport húsz családdal kötött adásvételi szerződést használt lakások vásárlására, s a károsultakkal januárban lezárhatják a kártalanításról szóló tárgyalásokat.
Ékes József, a térség fideszes országgyűlési képviselője köszönetet mondott a három érintett település - Devecser, Kolontár és Somlóvásárhely - polgármesterének, mert a lakosságot naponta rendületlenül tájékoztatták és hozzájárultak a térség sorsának rendezéséhez.
Megköszönte a tűzoltóknak, rendőröknek, a katasztrófavédelemnek és a mentőknek a gyors reagálást.
A képviselő szavai szerint a parlament által az új devecseri központú kistérség kialakításáról elfogadott törvénnyel és az újjáépítéssel Devecser és a katasztrófa sújtotta települések egy évtizedet fejlődhetnek.
A Mal Zrt.
Ajka melletti egyik iszaptározójának gátja október 4-én szakadt át.
Mintegy egymillió köbméternyi vörösiszap ömlött ki, az áradás három települést - Devecser, Kolontár, Somlóvásárhely - öntött el.
A katasztrófa következtében tízen vesztették életüket.
(Forrás: MTI)
2011-01-01 19:24:25
promenad.hu
Felrobbant egy kályha
Felrobbant egy kályha egy mosonszentmiklósi házban, egy ember életveszélyes sérüléseket szenvedett.
Az ingatlant felügyelő 55 éves helyi férfi épp begyújtotta a kályhát, amikor az berobbant.
A detonáció több millió forintos kárt okozott az ingatlanban. forrás: blikk.hu
2011-01-01 19:27:40
Kutasi Roland
Mindenhol korcsolyáznak a Balatonon
Hétfőtől tervezik a hivatalos jégpályák kijelölését a Balatonon az önkormányzatok és a strandüzemeltetők, a téli sportok kedvelői azonban már javában korcsolyáznak a part menti jégen.
Győrffy Árpád, a balatoni jéghelyzetről információkat közlő Balatontipp.hu szerkesztője szombaton az MTI-nek elmondta, a korcsolyázók nem vártak a jégpályák hivatalos kijelölésére, ahol megfelelő jeget találtak, már az óév utolsó napjaiban kimentek a tóra.
Szinte minden település partjainál található megfelelő jég, amit ki is használnak a korcsolyázók: akad, ahol több mint száz ember is csúszkál a jégen egyszerre.
A Balaton partján egyre több helyen keresik a korcsolyázók kegyeit a vállalkozók, önkormányzatok.
A tihanyi Belső-tó partján a hét közepe óta működő szolgáltatásokhoz - forró tea, forralt bor, zene, világítás - hasonlóan Zamárdiban is kitelepültek a helyi vállalkozók a Bácskai utcai szabadstrandnál lévő csónakkikötő mólójához, ahol ingyenes korcsolya és fakutya kölcsönzési lehetőséggel, becsületkasszás forralt borozással, teázással és a part közeli jég megvilágításával várják a látogatókat hétköznap 17-20, hétvégén 9-18 óra között.
Balatonfűzfőn nem tervezik, hogy hivatalosan kijelöljenek jégpályákat, de a város mindkét strandján - a fűzfőfürdői Fövenyesen és a Tobruki strandon - hétfőtől naponta frissített információs táblával adnak tájékoztatást a jég állapotáról.
A parton elhelyezték a jégbeszakadás estén a mentéshez szükségessé váló eszközöket, és az önkormányzat az állandó büfé mellett mozgó büfé működésére is lehetőséget biztosított.
A tervek szerint a közeli napokban lámpát is felszerelnek, hogy a megvilágított jégfelületen sötétedés után is lehessen korcsolyázni.
Badacsonytomajon a Badacsonyi Céh Turisztikai Egyesület hétfőn kezdeményezi az önkormányzatnál, hogy a város strandjain jelöljenek ki korcsolyapályákat.
Addig is azt ajánlják az érdeklődőknek, hogy a tomaji és az örsi településrész között, a 71-es főút mellett található Belső-tavon korcsolyázzanak, ami ilyenkor már biztonságosan használható.
Zamárdiban a Bácskai utcai strand, illetve a csónakkikötő előtti terület, Siófokon pedig csak a város délnyugati (újhelyi) részén az Arany János utca és a Bakony utca vége közötti területen lehet korcsolyázni.
A hivatalos jégpályák kijelölése itt is hétfőtől várható.
" Siófok többi részén legfeljebb déli sarki expedícióra gyúrhatunk, mert néhol még jéghegyek is kialakultak az egyenetlen jégen " - fogalmazott Győrffy Árpád.
A vártnál is nagyobb lehűlés miatt a balatoni strandok üzemeltetői több helyen módosítottak a korábbi terveiken, és a jövő hét közepe helyett várhatóan már január 3-án kijelölik a hivatalos korcsolyapályákat.
(Forrás: MTI)
2011-01-01 19:34:04
Juhász Éva
Olasz lapok vezető helyen számolnak be a magyar elnökségről
Európában az egyik elsőként, az unió egyik alapító országában üdvözölte a sajtó Magyarország uniós elnökségét.
A törékeny Európa Keletre bízza magát - így adta hírül a La Stampa hazánk európai uniós elnökségének kezdetét.
A torinói napilap szerint az Európai Unió utóbbi tíz évében volt fény és árnyék is: a bővítés, az euró bevezetése a gazdasági válság közepette.
A történelem ravasz és kiszámíthatatlan.
Talán az öreg kontinens keleti fele fogja most kisegíteni a Nyugatot - írta a La Stampa.
Európa lesz Orbán Viktor próbája - fogalmazott a Corriere dela Sera, mely szerint az uniós elnökség Magyarország számára jelképes kárpótlás.
A magyarok az utóbbi ötven évben kétszer is Európa hősei voltak: 56-ban és 89-ben is.
A magyar félévet üdvözölte az olasz katolikus püspöki kar napilapja, az Avvnire, mely a magyar elnökség honlapján közölt üzenetet idézte: a magyar elnökség mandátuma nehéz lesz, de nem lehetetlen. forrás és teljes cikk: mr1.hu
2011-01-01 19:41:56
Juhász Éva
H1N1: Sikeres volt a kezelés, jobban vannak a kismamák
2011-02-01 06:57:15
Juhász Éva
Szerdától szakadozhat a ködfelhő
Kedden számottevő változást nem tartogat időjárásunk, továbbra is ködfelhő borítja a Kárpát-medencét, amely legfeljebb néhol szakadozhat fel.
A légszennyezettség magas marad.
Szerdán a Dunántúlon időnként már megélénkül a szél, és a nap is nagyobb területen kisüthet.
Kedden borongós, párás, helyenként tartósan ködös idő lesz jellemző, néhol ködszitálás, hószállingózás is előfordulhat.
Csak kisebb körzetekben, elsősorban a magasabb hegyekben és a délnyugati határszélen süthet ki rövid időre a nap.
A légmozgás gyenge marad.
A levegő általában -5, 0 fokig melegszik.
Fronthatás nem érvényesül.
A napfény hiánya kedvezőtlenül hat a közérzetre, depressziós tünetek, aluszékonyság, fokozott étvágy jelentkezhet.
A hangulat testmozgással, tornázással javítható, a nassolást kerüljük, mert csak elnehezül tőle a szervezet.forrás: origo.hu
2011-02-01 07:03:28
Juhász Éva
Vízhálózat karbantartás Hódmezővásárhelyen
A Zsigmondy Béla Vízi-közműveket Üzemeltető Zrt. tájékoztatja Tisztelt Fogyasztóit, hogy vízhálózat javítási munkálatok miatt a mai nap folyamán Hódmezővásárhelyen négy helyen várható a vízszolgáltatás szünetelése.
Tóalj u. páratlan oldalaPetőfi utcában a Kinizsi és Márton utcák között Észak utcában a Munkás és Akácfa utcák között Juhász M. utcában a Jókai és Észak utcák között
2011-02-01 07:16:43
Juhász Éva
Az utolsó koszovói adományok
Koszovói embereken segíteni jó.
Ennek jegyében a MH KFOR Kontingens CIMIC csoportja az elmúlt fél éves időszakában mintegy 11 alkalommal működött közre olyan kezdeményezésekben, később azok kivitelezésében, amellyel könnyíteni tudtak rászoruló koszovói emberek életén.
A misszió befejezéséhez közeledve a CIMIC csoport két projekt átadását is megszervezte, amelyekkel a magyar kontingens befejezte CIMIC tevékenységét Djakovica/Gjakove járásban.
Január végén 250 itatót adományozott a magyar kontingens azoknak a gazdáknak, akik a felelősségi körzetükbe tartozó korenica/korenice-i településen foglalkoznak állattenyésztéssel.
Az új itatók automatizálták a szarvasmarhák itatását és gazdaságossá tették azt.
Koszovóban ugyanis az ipari termelés hiányában a mezőgazdaság számít a húzó ágazatnak.
Az átadás helyszínéül egy helyi tejfeldolgozó gazdaság szolgált.
Az adományt Ismet Isufi, a helyi önkormányzat mezőgazdasági igazgatója köszönte meg.
A következő héten a járásban lévő Devë Óvoda kapott új nyílászárókat.
A hideg óvodára a török LMT hívta fel a magyar CIMIC csoport figyelmét.
Mivel az elavult, faablakok beengedték a hideget, a kicsik fáztak játék közben.
Az ünnepélyes átadáson részt vett Kanyó László alezredes, a magyar kontingens parancsnoka, aki két gyermek édesapjaként át tudta érezni az óvoda problémáját.
A parancsnok rövid beszédében elmondta, hogy a gyerekek különleges helyet foglalnak el a katonák szívében.
` Ez az adomány az utolsó ennek a kontingensnek az életében, mert a mi állományunk a jövő hónapban elhagyja Koszovót és egy új jön helyette` utalt Kanyó alezredes arra az átcsoportosításra, amelyet a kontingens februárban megkezd.
Az őket váltó magyar katonák már a prishtinë/pri1tina-i portugál táborban fognak szolgálatot teljesíteni.
Ez azt jelenti, hogy a lövész század nem rendelkezik majd állandó felelősségi körzettel, így a CIMIC csoport az óvodai adománnyal befejezte tevékenységét Koszovóban.
Dr. Láda Mónika főhadnagy, MH KFOR Kontingens, kommunikációs tiszt
2011-02-01 07:25:06
Juhász Éva
Minden képviselő leadta vagyonnyilatkozatát
2011-02-01 07:28:03
Juhász Éva
Hoffmann: 2012-től lehet szóbeli felvételi az egyetemeken
2011-02-01 07:37:33
Juhász Éva
Jól teljesített Békés megye
A békéscsabai kistérség kapta a legtöbb uniós forrást Békés megyében.
Két nagy pályázati ciklus volt 2004-2010 között.
Mindkettő a regionális különbségek megszüntetését, a gazdasági fejlesztést tűzte ki célul.
Az egy főre jutó támogatási összeg az egész országban itt volt a legmagasabb.
Pályázati úton több mint 39 milliárd forint áramlott ekkor a térségbe.
Összegeket tekintve Békés megyébe majd` 43 milliárd forint, Csongrádba 87 milliárd forint vándorolt.
A megyei átlagot nézve négy kistérség` alulszerepelt`.
Ezek a békési, a mezőkovácsházi, az orosházi és a sarkadi.
A békéscsabai, a gyulai, a szarvasi és a szeghalmi kistérség jobb eredményeket ért el.
A teljes európai uniós pénzeket tekintve a megyében egy főre 369 ezer forint támogatás jutott.
Viszonyításképpen Csongrád megyébe 913 ezer forint érkezett, az országos átlag pedig 508 ezer forint.
A legmagasabb támogatást a békéscsabai kistérségben lakók élvezték, a legalacsonyabbat a sarkadi kistérségben élők.
A közvetlenül gazdaságfejlesztésre szánt összeg az előbbiben 124 ezer forint, az utóbbiban 91 ezer forint.forrás és teljes cikk: orientpress.hu
2011-02-01 07:39:55
Kutasi Roland
Közlekedési információk Hódmezővásárhelyről
Mínusz hat fokos hőmérséklettel várta ez a reggel a Vásárhelyen útnak indulókat, akik mindenütt hó- és jégmentes utakon közlekedhetnek.
Továbbra is figyelni kell a Hódtóban, a Hódtó utcán az útfelbontásra, itt a Szeged felé haladóknak kell elsőbbséget adni a Nagyállomás irányába tartó forgalomnak.
A tél megviselte Vásárhely úthálózatát, a Jókai utcán a Kutasi út felé közeledve több ütőkátyú is figyelmet igényel, a nagy sebesség itt az autókra is veszélyt jelent.
Arnay Megosztom!
|
2011-02-01 07:46:34
Juhász Éva
Személyit kérhetnének a diszkóba belépés előtt a tervek szerint
2011-02-01 07:51:39
Juhász Éva
A` magyar Gulág-ról` nyílik kiállítás az Emlékpontban
Recsk kényszermunkatáborok 1950-53 címmel nyílik kiállítás február 4-én, pénteken 16 órakor a hódmezővásárhelyi Emlékpont időszaki kiállítótermében, a Galériában.
A Mátra festői vidékén fekvő település neve különleges tartalommal telítődött a kommunista diktatúra évtizedei alatt: az emberi szenvedés egyik szinonimájává vált.
A tábor létezését hallgatás és tagadás övezte, a túlélőket, az egykori rabokat legszigorúbb titoktartásra, örök némaságra kötelezték.
A szovjet minta alapján, az Államvédelmi Hatóság által létrehozott és a külvilágtól hermetikusan elzárt láger a 20. századi magyar történelem egyik legsötétebb fejezete: fennállásnak három éve alatt (1950-53) több mint másfélezer honfitársunk verítéke és könnyei alatt tört a mátrai andezit a Csákánykő lábánál.
Az első rabok saját kezükkel építették fel a tábort; a kegyetlen ávh-ás őrök már a megérkezésnél kijelentették, az oda kerültekkel nem kell elszámolni.
Az egykori munkatábort 1953-as feloszlatása után néhány esztendővel lebontották, a barakkok helyét befásították, hogy nyoma se maradjon.
A kommunista rezsim alatt a magyar hatóságok mindvégig állították, hogy a recski kényszermunkatábor sohasem létezett.
Ma sem tudni pontosan, hogy mennyien veszették életüket a Recskre kerültek közül.
A tavalyi év során az Állambiztonsági Szolgálatok Történeti Levéltára magánkezdeményezésre egy állandó kiállítást hozott létre a Recski Nemzeti Emlékparkban, melynek harmincegynéhány tablója április 10-ig tekintethető meg az Emlékpontban.
A korabeli fotókkal és dokumentumokkal gazdagon illusztrált tablók mellett különösen szívszorítóak az egykori rabok elporladt cipőtalpai, valamint az a kövek megrakott talicska, melyek a recski rabok szenvedéseit jelképezik.
A tárlat nemcsak a recski kényszermunkatábor, hanem a Rákosi-diktatúra többi, nem kevésbé hírhedt internálótáborának, mint például a kistarcsai, tiszalöki vagy a hortobágyi táborok szenvedőinek is emléket állít.
Az Emlékpont új időszaki kiállítását február 4-én, pénteken délután 4 órakor Dr. Havasi Katalin települési képviselő és Dr. Gyarmati György, az Állambiztonsági Szolgálatok Történeti Levéltárának főigazgatója nyitja meg.
A kiállítás április 10-ig látogatható az Emlékpontban.
Elek András közönségkapcsolati munkatárs Emlékpont
2011-02-01 07:56:23
Juhász Éva
Év végéig meg kell állapítani a reálhozamot
A magánnyugdíjpénztáraknak legkésőbb április 18-áig kell elkészíteniük ütemtervüket - mondta a PSZÁF szóvivő.
Az Országos Nyugdíjbiztosító Főigazgatóság vezetője pedig arra figyelmeztetett, hogy sokaknak kell majd adatot egyeztetniük eddigi magánnyugdíjpénztáraikkal ahhoz, hogy hozzájussanak az ott megtakarított pénzükhöz.
A magánnyugdíjpénztáraknak a tervek szerint az év végéig meg kell állapítaniuk a tagok reálhozamát, bár az elszámolás nincs pontos dátumhoz kötve - mondta az MR1-Kossuth Rádió reggeli műsorában a Pénzügyi Szervezetek Állami Felügyeletének szóvivője.
Binder István hozzátette: a magánnyugdíjpénztáraknak legkésőbb április 18-áig kell elkészíteniük ütemtervüket.
Egyelőre nem lehet pontosan megmondani, hogy a hétfő éjféli határidő után hányan maradtak magán- nyugdíjpénztári tagok, de becslések szerint számuk a százezret sem éri el.
Közben az Országos Nyugdíjbiztosító Főigazgatóság vezetője arra figyelmeztetett, hogy sokaknak kell majd adatot egyeztetniük eddigi magánnyugdíjpénztáraikkal ahhoz, hogy hozzájussanak az ott megtakarított pénzükhöz.
Mészáros József az állami rendszerben vezetett egyéni számlarendszerről a Magyar Nemzetnek azt mondta: azon azt rögzítik majd, hogy az egyes tagoktól milyen összegeket vontak le nyugdíj- biztosítási járulék címen.
Tegnap délutánig valamivel több mint 91 ezer ember nyilatkozott úgy, hogy nem lép vissza az állami rendszerbe.forrás: mr1.hu
2011-02-01 08:10:23
Molnár Attila
Közlekedési információk Kistelekről és térségéből
2011-02-01 08:24:55
Juhász Éva
Folytatódik az EU Élelmiszersegély Program
A Vidékfejlesztési Minisztérium tájékoztatása szerint újra pályázhatnak az önkormányzatok az Európai Unió Élelmiszersegély Programjára, amelynek keretében a Mezőgazdasági és Vidékfejlesztési Hivatallal (MVH) szerződött segélyszervezetek 2010-ben közel 15,5 millió kilogramm élelmiszert juttattak el a rászorulóknak.
Az adományokból 2 600 településen, mintegy 900 ezer ember részesült tudta meg a Vidék Hírportálja.
Négy segélyszervezet - a Gyermekétkeztetési Alapítvány, a Katolikus Karitász, a Magyar Élelmiszerbank Egyesület, valamint a Magyar Ökumenikus Segélyszervezet - egyebek mellett 5 800 tonna lisztet, 6 900 tonna tésztát és csaknem 1 500 tonna kekszet osztott szét a nehéz körülmények között élőknek az EU intervenciós készletéből.
Az élelmiszereket előállító vállalkozásokat közbeszerzés útján választotta ki a Hivatal.
2011-ben az élelmiszerek összetétele várhatóan a korábbiak szerint alakul, ám kristálycukor osztását az Unió már nem engedélyezi.
Az idei élelmiszerosztást először májusban, majd az őszi, karácsony előtti időszakban tervezi az MVH.
Amennyiben valamely önkormányzat csatlakozni kíván a Programhoz, további információkról a Hivatal honlapján található (77/2010-es MVH) közleményből tájékozódhat.
Szilágyi Bay Péter
2011-02-01 08:38:15
Juhász Éva
A kitelepítettek többségének otthona örökre lakhatatlanná vált
Csongrád megye 32 településén védekeznek valamilyen belvízvédelmi fokozatban 16 helyen első fokon, 15 másodfokon, Csongrád pedig harmadfokon.
Kitelepítés az utóbbi napokban szerencsére nem történt tájékoztatott Tátrai János, a Csongrád Megyei Katasztrófavédelmi Igazgatóság szóvivője, ám hozzátette: nagyon kevés az az ingatlan, ahova a lakók majd visszaköltözhetnek.
A szóvivő kiemelte: bizakodásra adhat okot, hogy észlelhetően csökkent a belvízzel elöntött területek nagysága, jelenleg mintegy 60 ezer hektár terület van víz alatt, míg voltak olyan napok, amikor a 70 ezret is elérte.
Eddig 15 településen 22 ingatlanból 45 főnek kellett elhagynia otthonát a belvíz miatt.
Pillanatnyilag úgy tűnik, hogy a kitelepítettek ingatlanjai nagyon erősen sérültek, életveszélyesek vagy össze is dőltek.
Nagyon kis százaléka az, amelybe vissza lehet költözni.
A többség lakhatatlanná vált örökre.
Megosztom!
|
2011-02-01 08:49:47
Juhász Éva
Gond lehet a mentők jogosítványával
Olyan gépkocsik érkeznek az OMSZ-hoz, melyek C kategóriás jogosítvánnyal vezethetők, de a mentősök közül többen nem rendelkeznek ilyennel.
Új gépkocsik beszerzésére kiírta a közbeszerzési eljárást az Országos Mentőszolgálat (OMSZ).
A pályázatban szereplő feltételek alapján várhatóan olyan mentőautók érkeznek majd, amelyek kizárólag C kategóriás jogosítvánnyal vezethetők, csakhogy a mentőszolgálatnál dolgozó sofőrök egy jelentős részének azonban csak B kategóriás jogosítványa van - írja a Magyar Nemzet.
Az OMSZ-nál most keresik a megoldást a problémára.
Egyelőre felmérik, hány gépkocsivezető rendelkezik C típusú gépjárművezetői engedéllyel.
Győrfi Pál, az OMSZ kommunikációs vezetője a lapnak úgy nyilatkozott: a legmagasabb szintű mentőellátás biztosítására alkalmas járműveket vásárolnak.
Az egészségügyi kormányzat a tavalyi év végén jelentette be, hogy 850 millió forintos pluszforrást biztosít új mentőgépkocsik beszerzésére.
Ebből a pénzből - az ajánlattevők árképzésének függvényében 38-40 úgynevezett esetkocsit vásárolnának - közölte az OMSZ. forrás: hirado.hu
2011-02-01 08:54:51
Juhász Éva
Lemondott, már nem is akart indulni
Lemondott mandátumáról Sipos Gyuláné, Kunpeszér polgármestere.
A falu vezetését Varga Attila alpolgármester vette át.
A kunpeszériek többsége 1998 óta minden választáskor bizalmat szavazott Sipos Gyulánénak.
Pedig tavaly nyáron már tudtára adta környezetének a polgármester, hogy nem kíván indulni a hivatalért.
A falubeliek azonban rábeszélték, s az októberi választásokon két jelölttel szemben 80 százalékos eredménnyel győzött.
Most az új év elején azt tervezte, hogy nyugállományba vonul, de amellett megtartja hivatalát.
Idei költségvetésünk fontosabb számait látva szűkíteni kell a kiadásokat ahhoz, hogy a tavalyi szinten tudjuk tartani intézményeink finanszírozását.
Ezért kérelmeztem a nyugdíjazásomat, hogy azután a polgármesteri feladatokat a jövőben kevesebb javadalmazással, társadalmi megbízatás útján lássam el.
Ezzel mintegy 3 millió forintot takarítana meg a község költségvetése.
A státus megváltoztatásával egyetértett a képviselő- testület, ám kiderült: nyugállományba csak úgy mehetek, ha megszűnik minden biztosítási jogviszonyom.
Ez a magyarázata annak, hogy múlt pénteken visszaadtam mandátumomat mondta az előzményekről Sipos Gyuláné. forrás: mno.hu
2011-02-01 09:19:37
Juhász Éva
Egészségmegőrzés a piacon
Munkahelyi egészségmegőrző programot indított január 31-én, hétfőn a Dorozsmai Nagybani Piac minden dolgozóra kiterjedően.
Így a munkatársak egészségére figyelhetnek, illetve naprakészek lehetnek elsősegélynyújtás és balesetmegelőzés terén a dolgozók tudtuk meg Törökné dr. Szántó Katalintól, a Dorozsmai Nagybani Piac ügyvezetőjétől.
A száz százalékos támogatottságú, 9 millió 900 ezer forintból megvalósuló program október végéig tart.
Először minden dolgozóra vonatkozóan, azaz 21 főre készítenek egy egészségtervet.
Majd a szakemberek általi állapotfelmérés után ez alapján egy cselekvési program készül személyre szólóan, amelybe dietetikus tanácsadás, orvosi vizsgálatok és munkahelyi testedzés program tartozik.
Emellett kiemelt jelentőségű az elsősegélynyújtó és balesetmegelőzési része a programnak.
Az ügyvezető hozzátette: az úgynevezett menedzser-szűrések a tipikusabbak, de ők úgy gondolták, hogy minden dolgozót be kell vonni a programba.
Mivel nagy forgalmú a piac, mindenképpen szükséges figyelemmel lenni egymás egészségére.
Emellett a tanácsokat a családtagjaik körébe, a környezetükbe is tovább vihetik.
Fontos momentum, hogy ennek révén az elsősegélynyújtásban és balesetmegelőzésben is felkészülten járhatnak el.
Megosztom!
|
2011-02-01 09:28:13
Juhász Éva
Rövidesen munkába állnak az árvízvédelmi közmunkások
Az Országos Közfoglalkoztatási Program keretében 486 millió forintot nyert a nyugat Dunántúli Vízügyi Igazgatóság közmunkások alkalmazására.
A 384 ember nagy része Zalában, egy kisebb része pedig Vas megyében vesz részt árvízvédelmi és fenntartási munkákban.
Nádor István igazgató elmondta: elsősorban a nagy vízfolyásoknál, a Rábánál, a Muránál segítenek majd a közmunkások.
Előbb azonban orvosi vizsgálatokon, a munkavédelmi oktatáson kell túllenniük.
Ezután fogják megkezdeni a vízfolyások takarítását.
Ez alatt a benőtt vízfolyások tisztítását kell érteni, illetve természetesen más vízügyi létesítményeken, árvízvédelmi töltéseknél, zsilipeknél végeznek munkákat.
Emellett hatvan ember kisgépkezelői jogosítványt szerezhet, harmincan pedig segédgátőri tanfolyamon vehetnek részt.
Rájuk később is számít a Nyugat- Dunántúli Vízügyi Igazgatóság.
A minimálbért kapó Vas és Zala megyei közmunkások képzése és foglalkoztatása ez év végéig tart.forrás: mr1.hu
2011-02-01 09:30:04
Martonosi János
Három meccs két győzelem
Jól kezdte a tavaszi szezont az NB I/B-s utánpótlás bajnokságban a Kosársuli U/20-as csapata.
Utasi Gábor tanítványai a végjátékban elvesztett Nagykálló meccs után legutóbbi két ellenfelüket simán legyőzték.
Nagykállói KE - Enternet Vásárhelyi Kosársuli 87-83 (20-23, 21-29, 21-18, 25-13) Legjobb dobók: Grezsa B. (19), Schéda M. (18/12), Czuprák Á. (17), Rácz T. (15)
2011-02-01 09:42:27
Juhász Éva
Még mindig 20 órát kell várniuk a kamionoknak a kilépésre
2011-02-01 09:46:36
Juhász Éva
Lebukott a melltartó-tolvaj
Fehérnemű-tolvajjal szemben indult eljárás a Szegedi Rendőrkapitányságon.
Egy 23 éves fiatalembert tartóztatott fel az egyik belvárosi áruház biztonsági szolgálata hétfő délután, mivel egy melltartót akart fizetés nélkül magával vinni úgy, hogy az áruvédelmi eszközt leszedte róla.
Ez szabálysértési értékre mivel a fehérnemű értéke közel 6 ezer forint volt - dolog elleni erőszakkal elkövetett lopás gyanúját alapozza meg.
A helyszínen történt rendőri igazoltatás során az egyenruhásoknak feltűnt, hogy a fiatalember mozgáskoordinációjával valami nincs rendben, így előállítását követően vizeletvizsgálatra került sor.
Ennek alapján kiderült: a fiatalember korábban kábítószert fogyasztott.
Így a lopás mellett kábítószerrel visszaélés vétségének gyanúja miatt is eljárás indult vele szemben.
Dr. Tuczakov Szilvána r. őrnagy CSMRFK szóvivő
2011-02-01 09:48:57
Juhász Éva
Növelnék a külföldi hallgatók számát
A Magyarországon tanuló külföldi hallgatók számát növelné több tudományegyetem vezetője, ennek érdekében új típusú együttműködésről állapodtak meg kormányzati szervekkel.
Az ELTE közlése szerint az egyetemek nemzetközi ügyekért felelős rektor- helyettesei az ELTE szervezésében találkoztak a külkapcsolatokban érdekelt kormányzati intézmények képviselőivel, és megállapodtak abban, hogy koordinálják az intézményi és minisztériumi stratégiákat, a magyar felsőoktatás nemzetközi kapcsolatainak fejlesztése, a nemzetközi piacon való láthatósága érdekében.
Célként azt jelölték meg, hogy növekedjen a Magyarországon tanuló külföldi hallgatók száma, mind több nemzetközi kutatási-oktatási hálózatba kapcsolódhassanak be a magyar egyetemek és erősödjön a kárpát-medencei magyar felsőoktatás.
Mindez emeli a képzés és kutatás színvonalát, hozzájárul az ország nemzetközi reputációjának s ezzel gazdasági-politikai mozgásterének javulásához olvasható az MTI-hez eljuttatott közleményben.
A jövőben az erre alkalmas külügyi rendezvényeken megjelenhetnek az egyetemek bemutatói, a Balassi Intézet külföldi magyar kulturális intézeti hálózata közreműködik az információk terjesztésében, valamint a felsőoktatási fejlesztési források prioritásainak kialakításakor figyelembe veszik a nemzetközi felsőoktatási versenyben való részvétel szempontjait.
Az egyetemek vállalták, hogy felmérik és bemutatják idegen nyelvű képzési kapacitásukat, összehangolják megjelenésüket a nemzetközi felsőoktatási rendezvényeken.
Az együttműködésben a Budapesti Műszaki és Gazdaságtudományi Egyetem, a Debreceni Egyetem, az ELTE, a Semmelweis Egyetem, a Szegedi Tudományegyetem, a kiváló egyetemi címet kapott intézmények a Budapesti Corvinus Egyetem, a Miskolci Egyetem, a Pannon Egyetemen, a Pécsi Tudományegyetem, a Szent István Egyetem és a Pázmány Péter Katolikus Egyetem vesz részt.forrás: szegedma.hu
2011-02-01 10:08:10
Kutasi Roland
180-nal 130 ezerért, ékszert akart rabolni - Vásárhely kék hírei
2011-02-01 10:12:40
Juhász Éva
Nem számolnak be jelentős változásokról a pártelnökök és frakcióvezetők többségének vagyoni helyzetében az Országgyűlés honlapjára keddre virradó éjszaka felkerült képviselői vagyonnyilatkozatok.
2011-02-01 10:12:55
Juhász Éva
Határsértőket rejtett a kisbusz
Nyolc külföldit szállító embercsempészre bukkantak a határrendészek hétfőn késő este Szőregen.
A sötét üvegezésű kisbuszt a Szerb utcán állították meg és vonták igazoltatás alá, melyet egy magyar férfi vezetett.
A jármű átvizsgálása során az utastérben további személyek, összesen nyolc fő került elő 4 koszovói és 4 török férfi.
A 37 esztendős gépjárművezetővel szemben embercsempészés gyanújával büntetőeljárás indult, őrizetbe vétele mellett.
A férfi egyébként nem ismeretlen a hatóságok előtt, mivel néhány hónappal ezelőtt lopott gépjárművet próbált meg átvinni a röszkei határátkelőhelyen, ám lebukott.
A határsértők közül az egyik koszovói pedig olyan svájci tartózkodási engedélyt mutatott be a rendőröknek, melyről kiderült, hogy hamis.
Így vele szemben is büntetőeljárás indult közokirat- hamisítás gyanújával, míg a többi utas idegenrendészeti eljárás keretében felel jogsértő cselekményéért.
Dr. Tuczakov Szilvána r. őrnagy CSMRFK szóvivő
2011-02-01 10:35:12
Juhász Éva
Erősödik a forint, gyengül a frank
Kedvező nemzetközi hangulatban, a dollár gyengülésével párhuzamosan, a zlotyval együtt erősödik a forint, az euró jegyzése kedden délelőtt fél tízkor 272,15 forint volt, a hétfő esti 272,67, illetve a kora reggeli 272,98 forint után.
A dollár és a svájci frank is gyengült, így a hétvégi korrekcióban elszenvedett gyengülés nagy részét ledolgozta a forint.
Kereskedők szerint kedden a Németországból várt munkanélküliségi adat és az amerikai beszerzési menedzser index alakulása mozgathatja az árfolyamokat.
Az egyiptomi belpolitikai válság egyelőre az olaj drágulásában és az arany továbbemelkedő árában tükröződik, a befektetők azonban figyelik az észak-afrikai események alakulását is.
A dollár kedden délelőtt 198,30 forintot ért a hétfő délutáni 198,65 forint után.
A svájci frank 210 forint környékére gyengült a hétfő délutáni 211,11 forintról.
Száz japán jen délelőtt 242,22 forintot ért, kissé gyengébben állt, mint a megelőző nap délután, amikor 242,41 forinton jegyezték.forrás: hirado.hu
2011-02-01 10:52:19
Juhász Éva
Visszavonul a Tisza, takarítják a rakpartot
Még mindig lassan, de folyamatosan apad a Tisza vízszintje, megkezdték a rakpart takarítását Szegeden, ám a víz teljes eltűnéséhez még legalább egy hétre van szükség.
Apad a Tisza és mellékfolyói, a középtávú időjárás-előrejelzés alapján a következő napokban a felső folyószakaszokon továbbra is apadó tendenciára lehet számítani.
Az Alsó-Tisza is lassan apad.
Szegednél a vízállás az I. fokú készültségi szint (650 cm) alatti.
A Szegedi Környezetgazdálkodási Nonprofit Kft. és az Alsó-Tisza-vidéki Környezetvédelmi és Vízügyi Igazgatóság (Atikövizig) munkatársai közösen megkezdték a rakpart és lépcsősor tisztítását tájékoztatott Kozák Péter, az Atikövizig igazgatója.
Ezután tesznek javaslatot a város irányába a rakpart forgalomba helyezésére, de annak tényleges elrendelése már útüzemeltetői kérdés.
Az igazgató azt is közölte, mindenféleképpen legalább egy jó hétre van még szükség, míg az út ágyazatából a Tisza kedvező vízállása mellett teljesen ki tud folyni a víz.
Az igazgatóság a belvizek gyorsabb levezetése érdekében 13 munkagéppel végez a főcsatornákon lefolyási akadályok eltávolítását.
A megtett beavatkozások hatására a belvízi helyzet a települések közvetlen közelében javult: a belvízi elöntés nagyon lassan csökken, nagysága a január 27-i jelentés alapján 82.850 ha, melyből a vetésterületek nagysága 27.950 ha, a szántóterület 24.450 ha, azonban az elmúlt napokban lehullott csapadék, az olvadást követően növelheti az elöntés nagyságát. forrás: szegedma.
hu
2011-02-01 11:00:09
Juhász Éva
Hamis okmányokkal a határon
Hétfőn hajnalban egy török kamionsofőr jelentkezett belépésre a röszkei határátkelőhelyen.
Járműve forgalmi engedélyének ellenőrzésekor kiderült, hogy annak érvényessége mivel ez év január 19-én lejárt volna egyszerűen tollal át lett javítva februárra.
Ez viszont közokirat-hamisításnak minősül, így vele szemben büntetőeljárás indult.
Ugyancsak közokirat-hamisítás gyanújával indult büntetőeljárás azzal a szerbiai- koszovói kettős állampolgárságú férfivel szemben is, aki nem sokkal később kilépésre jelentkezett a röszkei határátkelőhelyen.
Személyazonosságát egy cseh személyi igazolvánnyal kívánta igazolni.
Az útlevélkezelő azonban hamisítás nyomait vélte felfedezni, melyet az alaposabb vizsgálat alá is támasztott kiderült: az okmány teljes utánzat.
Hasonlóan nem volt minden rendben, vagyis hamisítottnak bizonyult az átadott cseh útlevél is, melyben a fényképet cserélték ki, valamint az ugyancsak cseh vezetői engedély, mely a személyi igazolványhoz hasonlóan szintén teljes utánzat.
Csomagjának átvizsgálása során azután előkerült még 4 kitöltetlen szerb születési anyakönyvi kivonat is.forrás: CSMRFK
2011-02-01 11:20:09
Juhász Éva
Drágult az áram
A magyar közlöny keddi számában jelent meg az a hír, miszerint a keddi naptól drágul az áram valamennyi hazai háztartásban.
Az országos összehasonlító ár, amely alapvetően az árambeszerzés elismert költségeire vonatkozik 15,97-ről 17,17 forintra emelkedett.
Ezzel párhuzamosan a szolgáltatói árrés szolgáltatóként differenciálttá változik, sehol sem emelkedett a korábbi inflációkövetéssel megegyező mértékben.
Az egyetemes szolgáltatásban érvényesülő áram kb. 6-7 százalékkal emelkedik.
A kihirdetett rendelet értelmében minden hazai háztartásban - egyetemes szolgáltatásban - vételező számára drágul keddtől az áram.
A jogszabályból kiolvashatók szerint a drágulás meghatározó része az országos összehasonlító ár növekedéséből ered, amely 15,97-ről 17,17 forintra emelkedett.
Ez egyben azt is jelenti, hogy az egyetemes szolgáltatók is ennyivel drágábban vásárolhatják az áramot.
A jogszabály rendelkezik a szolgáltatók elismert árréséről is, amely a korábban egységes és inflációkövető volt.
A most kihirdetett rendelet szerint ez megváltozik, a tavaly elismert 1,98 forintos kilowattóránkénti árrés egyik szolgáltató esetében sem emelkedik az infláció mértékével.
Az EDF Démász 1,79, az E.ON 1,99, az Elmű 1,9, az Émász 2,02 forint/kWh árréssel dolgozhat ezt követően.
Az árszabályozás felülvizsgálatát a korábbi negyedév helyett ezt követően félévente kezdeményezhetik a szolgáltatók.
Átlagosan a kedden kihirdetett rendelet értelmében az áram ára 1,2-1,4 forint között emelkedik kilowattóránként, amely az áramdíj tekintetében 6-7 százalékos emelkedést jelent.forrás: orientpress.hu
2011-02-01 11:36:19
Juhász Éva
Tizenhatezren kérték már a kettős állampolgárságot
2011-02-01 11:45:33
Juhász Éva
A munkáltatókat is bevonják az EVP programjába
2011-02-01 11:49:42
Kodácz Csengele
Maroslele nagy tervek előtt
Számos pályázat kivitelezése várható 2011-ben Maroslelén.
A Rádió 7 Napraforgó című magazinműsorában Maroslele polgármesterével, dr. Martonosi Györggyel beszélgettünk.
Maroslele önkormányzata 40-42 millió forintos forráshiánnyal küzd.
Ezt a hiányt megtakarítással, illetve bevételnöveléssel fogják kompenzálni a 2011-es évben tájékoztatott dr. Martonosi György.
Maroslele polgármestere kifejtette: megtakarítás úgy érhető el, ha egyes feladatok elvégzését elhagyják.
Az ilyen feladatok közé sorolható például a szúnyoggyérítés, permetezés vagy éppen a hó eltakarítása.
Számos pályázat a közbeszerzési eljárás fázisába jutott, így ezek esetében a munkálatok hamarosan elkezdődhetnek.
Ezek: az egészségház felújítása, a szennyvízelvezetése, az ivóvíz minőségének javítása, a régi szeméttelep rekultivációja.
Egy határon átnyúló pályázat keretében pedig egy olajos magvakat feldolgozó üzem építésébe is belekezdenek.
Utóbbi különösen fontos, hiszen munkahelyeket teremt és az előállított olajat saját felhasználásra fordíthatják.
Maroslelén a külterületeken okoz gondot a belvíz.
A belvízelvezető csatornák és az átereszek rendszeresen tisztítva és karbantartva vannak, így a belterületek belvízmentesnek mondhatóak.
Kodácz Csengele
2011-02-01 11:59:04
Juhász Éva
Rétvári: előzetesen is véleményezhetné a törvényeket az Alkotmánybíróság
Rétvári Bence, a Közigazgatási és Igazságügyi Minisztérium államtitkára elmondta, vannak olyan kormányzati elképzelések, hogy az Alkotmánybíróság már az egyes törvények elfogadása előtt is véleményt mondhasson adott tervezetről.
Előzetesen véleményt mondhatna a készülő törvényekről az Alkotmánybíróság - erről beszélt hétfőn egy háttérbeszélgetésen Rétvári Bence, a Közigazgatási és Igazságügyi Minisztérium államtitkára.
A politikus azt mondta, az Alkotmánybíróság a parlamenti vita szakaszában, még a zárószavazás előtt dönthetne a jogszabályok alkotmányosságáról.
Az államtitkár a Kossuth Rádió műsorában megerősítette az elképzelést, és azt mondta: még tavasszal dönthet erről az Országgyűlés.
Rétvári Bence szerint a cél, hogy a jogszabályok, illetve a tervezetek parlamenti elfogadásuk előtt is átmehessenek alkotmánybírósági szűrőn, ha a vita folyamán úgy tűnik, erre igény van, mert valamilyen kétely merül fel az alkotmányossággal kapcsolatban.
` A korábbi években úgy volt, és mi is úgy tervezzük jelen pillanatban, hogy magának a parlamentnek valamilyen szerve, tehát egy bizottsága vagy az előterjesztő vagy bizonyos számú képviselő kérhetné előzetesen az Alkotmánybíróság véleményét.
Még mielőtt a törvényt elfogadja a parlament, az előtt mondjanak véleményt, hogy teljes mértékben alkotmányos vagy egyik-másik részén mi az, ami alkotmányba ütköző lenne`.
A politikus elmondta még, a kilencvenes évek elején ötven képviselő kérhette, hogy az Alkotmánybíróság mondjon véleményt adott tervezetről.
Rétvári Bence szerint a kormányzat törekvése, hogy az alkotmányosság biztos legyen Magyarországon.
Abban esetben, ha egy jogszabályt kihirdetnek, és utána utólagos normakontroll alá kerül, ne legyen hónapokig vagy akár évekig tartó bizonytalanság az Alkotmánybíróság döntésére várva.
` Nyilván szűkített az indítványozók köre ezen előzetes előzetes normakontroll ügyében, tehát amikor még igazából csak véleményt kérünk egy végszavazás előtt álló törvényjavaslatról.
De hogyha ez megvalósul, akkor szerintem a jogbiztonság fog ezzel megerősödni` mondta Rétvári Bence, a Közigazgatási és Igazságügyi Minisztérium államtitkára.forrás: mr1.hu
2011-02-01 12:35:16
Juhász Éva
Selmeczi: óriási siker a nyugdíjvédelmi program
2011-02-01 12:39:16
Antal Sándor
Bereczki Réka újabb vívósikere
A magyar gyermek utánpótlás legjobbjai vettek részt a szlovákiai Somorján megrendezett vívóversenyen, ahol természetesen a szlovák és cseh klubok is jelen voltak.
A Vásárhelyi Csomorkány Sport Egyesületből egyedül Bereczki Réka indult ezen a versenyen.
A helyi vívó szabályok alapján a verseny úgy zajlott, hogy két csoport kör levívása utáni eredmények alapján rangsoroltak és csak a 20 legjobb versenyzőt vívatták tovább direkt kieséses formában.
Rékának a csoport körök levívása nem sikerült a tőle megszokott magabiztos győzelmekkel, a két fordulóban két vereséget is szenvedett, így a rangsorban a 7. helyen fordult.
A 20-as táblán viszont, lépésről- lépésre erősödött önbizalma bejutott a 16-ba.
A 8-ba jutásért egy Matraszek nevű cseh lánnyal vívhatott és nyert.
A 4-be kerülésért magyar ellenfelével a Bp. Honvédos Szántoy Annával kellett megküzdeni.
Őt is sikerült legyőznie.
Következett a szintén Honvédos Somodi Anna, vele szemben is győzni tudott.
Végül az első helyért zajló küzdelemben sokáig fej-fej mellett haladva, de végül kikapott a Bp-i Törekvésből étkezett Tóth Jankától.
Így a verseny ezüst érmese lett.
A magyar gyermek utánpótlás erősségét mutatja, hogy a 8 legjobb között az 1-6 helyen magyar versenyző végzett.
Eredmények: 1.
Tóth Janka Bp.Törekvés SE.
2. Bereczki Réka Hmvhely.
Csomorkány SE.
3. Kiss Petra Bp. Honvéd SE.
2011-02-01 12:42:07
Juhász Éva
A H1N1 iskolai terjedését vizsgálták
Egy amerikai általános iskolában nyomon követték a H1N1-vírus terjedését.
Kiderült, hogy a fiúk és a lányok is háromszor nagyobb valószínűséggel adták át az influenza vírusát egymás között, mint a különböző nemű tanulók.
A vizsgálatba a pennsylvaniai általános iskola 370 tanulóját vonták be, akik 295 háztartásban éltek.
A kutatók egybevetették az ülésrendet, az órarendet, az iskolabusz menetrendjét, a felügyeleti rendet és a hiányzási listákat, majd megbecsülték, hogy melyik úton, mekkora eséllyel adták át a gyerekek a vírust.
Kiderült, hogy a fiúk és a lányok is háromszor nagyobb valószínűséggel adták át az influenza vírusát egymás között, mint a különböző nemű tanulók.
Az osztálytársak között az átadási arány ötször nagyobb volt, mint a más osztályokba járó diákok irányában, ám érdekes módon az már nem növelte jelentősen a továbbadás valószínűségét, ha valaki padtársa volt a tantermen belül az előzően megfertőződött " láncszemnek ".
` Ez az egyik legátfogóbb tanulmány arra, hogy miként terjed iskolás gyerekek körében az influenzajárvány, és egyúttal sokat elárul nekünk arról is, hogyan befolyásolják a közösségi hálózatok a továbbadást " - mondta el Simon Cauchemez kutatásvezető, a londoni Imperial College járványkitöréseket elemző és modellező központjának munkatársa.
A kutatók reményei szerint a tanulmány adatait felhasználva pontosabb modellt készíthetnek, amely segítheti az egészségügyi döntéshozókat a járványok hatékonyabb kezelésében.
Választ adhat a modell például arra, hogy be kell -e zárni egy iskolát, illetve a járvány mely pontján szükséges ezt megtenni.
A vizsgált iskolát például 18 nappal a járvány kitörését követően zárták be, amikorra az ott tanulók 27 százalékánál már megjelentek az influenza tünetei.
Az elemzés szerint ezen a ponton az átadási arány már csökkenni kezdett, így az iskola bezárásának már kevés hatása lehetett. forrás: mr1.hu
2011-02-01 12:44:25
Antal Sándor
Fölényes HVSC győzelmek
Az elmúlt hétvégén a vásárhelyi Gyarmati Dezső Sportuszodában rendezték meg az Országos Vidék Bajnokság fordulóit, melyen a HVSC csapata a négy mérkőzésből hármat fölényesen megnyert, míg az Eger elleni találkozón vereséget szenvedtek.
Január utolsó hétvégéjén került sor az OVB 99 vásárhelyi fordulójára.
A tornát vereséggel kezdte csapat, de a további 3 mérkőzésen nem talált legyőzőre.
Az egriek ellen sokat hibázott a gárda, de a többi mérkőzésen már nem okozott gondot a helyzetek kihasználása.
Jó teljesítménynek köszönhetően sikerült 1 pontra megközelíteni a 2. és 3. helyezettet, és így továbbra is versenyben vagyunk a dobogós helyezésekért számolt be portálunknak Mérai Sándor.
ZF Eger - HVSC 15 6 HVSC - Szentesi VSC 13 5 HVSC - A.M.E.F.A Arad 25 8 Csabai Csirkefogók VK HVSC 3 20 Megosztom!
|
2011-02-01 12:47:56
Antal Sándor
Técsy Sándor kitüntetése
Az elmúlt hétvégén került sor a Magyar Motorsport Szövetség díjátadó ünnepségére, ahol a motocross szakág eminenseit díjazták.
Az ötszörös magyar bajnok Técsy Sándor első bajnoki címét 50 évvel ezelőtt szerezte meg, mely alkalomból a Szövetség emlékplakettjét vehette át.
Az elmúlt fél évszázadban számos bajnoki cím került Vásárhelyre, de a legkiemelkedőbb mégis Técsyé, aki a sportág valamennyi géposztályában a legjobb tudott lenni a 60-as években.
Még egy jelentős elismerésbe is részesült vásárhelyi sportember, Pál László` Az év versenybírója` címért vehetett át díjat a Szövetség vezetőitől.
Forrás: Center Motorsport Megosztom!
|
2011-02-01 12:57:16
Juhász Éva
Bombariadó bénította meg a tömegközlekedést
2011-02-01 13:12:05
Juhász Éva
Átadták a szentesi kórház új épületrészét
A mintegy 530 millió forintból megvalósuló sürgősségi betegellátás fejlesztése újabb mérföldkövéhez ért Szentesen.
Ez egy kiemelt projekt közölte Dr. Baráth Lajos, a Dr. Bugyi István Kórház megbízott főigazgatója.
Február 1-jén, kedden adták át az új épületrészt, mivel a bővítés, az első szakasz elkészült.
A beruházás céljául a lakosság sürgősségi betegellátásának európai uniós normák szerinti megvalósítását tűzték ki.
Az első lépés az épület új szakasszal való bővítése volt, a tervek szerint két-három napon belül átköltöztetik ide a régi sürgősségi betegellátó részről a belgyógyászati és a baleseti sebészeti részleget.
A betegellátás emellett zavartalan marad, de kérik a betegek megértését és türelmét hangsúlyozta a főigazgató.
A beruházás második részében a régi szakaszt újítják fel, majd kapcsolják össze az új épülettel.
A harmadik lépés az eszközfejlesztést foglalja magába: az orvostechnológia, a kézi műszerek és a nagy műszerek beszerzését.
Jelenleg a közbeszerzési eljárás van folyamatban.
Dr. Baráth Lajos hozzátette: a tervek szerint a felújítás és az eszközbeszerzés 2011 harmadik negyedében megvalósul.
Megosztom!
|
2011-02-01 13:20:01
Juhász Éva
Hétvégétől enyhül az időjárás
Szerdától lassanként megszűnik a párás, nyirkos időjárás, csütörtökön és pénteken szórványos csapadék várható, a hétvégétől viszont jelentős enyhülés jön - mondta Bozóki István, az Országos Meteorológiai Szolgálat meteorológusa kedden.
Szerdán egy gyenge hidegfront hatására a nyugati, északnyugati országrészben felszakadozik a felhőzet, ott néha kisüthet a nap, kevéssel fagypont fölé emelkedik a hőmérséklet, de az ország nagyobbik részén szerdán még marad a felhős, párás, borongós, nyirkos idő, helyenként hószállingózással, ónos szitálással.
Szerda hajnalban -4, -10, fok lesz, délután -1, -6 fokig emelkedik a hőmérséklet, de északnyugaton már +1, +2 fok is lehet.
Csütörtökön egy újabb légköri front hatására átmenetileg többször lesz felhős az ég.
Főként csütörtökön, de pénteken is szórványosan lehet havazás, havas eső, eső.
Ezt követően a hétvégétől már szárazabb és enyhébb léghullámok érik el a térséget.
Az enyhülés már péntektől megindul az ország nagy részén.
Szombaton hajnalban 0, -5, napközben +4, +9 fok lesz, vasárnap hajnalban +2, -3, nappal +5, +11 körül alakul majd a hőmérséklet - mondta a meteorológus.forrás: MTI
2011-02-01 13:37:00
Juhász Éva
A főállatorvos módosította a dioxinrendeletet
2011-02-01 13:55:07
Juhász Éva
Több száz kilométernyi útszakaszon terveznek felújítást
2010-ben a kátyúk okozta balesetek miatt közel 60 millió forintot fizettek ki a kárbejelentőknek.
A bejelentések idén is folyamatosak.
A hazai utak több mint fele azonnali felújításra szorulna, csak tizedük nevezhető jó állapotúnak mondta a Magyar Rádiónak Pécsi Norbert, a Magyar Közút Nonprofit Zrt. kommunikációs igazgatója.
Bár - Nyugat-Európához hasonlóan nálunk is - 10-15 éves időtartamra tervezik az utakat, a több mint 30 ezer kilométeres hazai úthálózat átlagéletkora a harminc évet is meghaladja.
Kátyúzás helyett a teljes útfelújítás lenne a végleges megoldás, ám ez milliárdokba kerülne.
Az elmúlt évben 7,5 milliárd forintot költöttek kátyúzásra, ha azonban ezt az összeget kizárólag útfelújításokra fordították volna, akkor mindössze néhány tíz vagy száz kilométernyi útra lett volna elegendő magyarázta.
Az elmúlt évekhez hasonlóan a következő két esztendőben is európai uniós program keretében dolgoznak majd, továbbá az útpénztári forrásból a tavalyi nyolcmilliárd forinthoz képest idén várhatóan 20 százalékkal nagyobb összeg áll rendelkezésre.
Ennek köszönhetően tavasztól a kátyúzáson felül több száz kilométernyi útszakaszon terveznek látványos felújítást.
Ám nemcsak ez kerül pénzbe: 2010-ben a kátyúk okozta balesetek után közel 60 millió forintot fizettek ki a kárbejelentőknek.
A kárbejelentések idén is folyamatosak.forrás: mr1.hu
2011-02-01 14:07:13
Juhász Éva
Már a teljes vonalon járnak a szegedi 3-as villamosok
Megindult a villamosközlekedés néhány napja Szegeden a 3-as villamos vonalán, ahol keddtől teljes hosszban járnak a szerelvények.
Kedden üzemkezdettől a felújított szegedi 3-as villamosvonal teljes hosszában járnak a szerelvények - tájékoztatta Nemes Szilvia, a beruházást koordináló Szeged Pólus Fejlesztési Nonprofit Kft. kommunikációs főmunkatársa az MTI-t.
A 3-as villamosvonal rekonstrukciója a 2012-ig európai uniós támogatással megvalósuló, 29,5 milliárd forint értékű Szeged elektromos tömegközlekedés-fejlesztési projekt része.
A 2010. június 16-án elkezdődött rekonstrukció során a kivitelező feladata volt 2,4 kilométer villamosvágány és felsővezeték cseréje, és 700 méter hosszan a meglévő mellé párhuzamos sínt is fektetettek.
Épült egy körforgalom, megújult a közvilágítás, és 2700 négyzetméteren útburkolatot is cseréltek.
A beruházás részeként készült el az ország első füvesített villamospályája is a Kálvária sugárút belvároshoz közeli szakaszán.
A felújítási munkák első határideje 2010. október 5-e volt, de ezt a kivitelező kérésére - részben a pontatlan közműtérképek, részben a gáz- és vízvezetékek szükségessé vált javítása, illetve a rendkívül csapadékos időjárás miatt - összesen négyszer módosították, a végső határidő 2010. december 28. volt.
Ekkor kezdődött el a hivatalos műszaki átadás-átvétel, s a vonal belvároshoz közelebbi szakaszán 2011. január 19-én elindult a villamosközlekedés. forrás és teljes cikk: hirado.hu
2011-02-01 14:20:40
Juhász Éva
Nem változott a munkanélküliség az euróövezetben
Decemberben nem változott az euróövezetben a szezonálisan kiigazított munkanélküliségi ráta novemberhez képest: 10,0 százalékot tett ki a kedden ismertetett adatok szerint.
Egy évvel korábban 9,9 százalék volt a munkanélküliség az euróövezetben.
Az EU egészében az euróövezetinél alacsonyabb 9,6 százalékos munkanélküliséget mértek decemberben, a mutató novemberhez képest nem változott.
Egy évvel korábban, 2009 októberben a 27-ek összesített munkanélküliségi rátája 9,5 százalék volt.
Az Eurostat szerint 23,179 millióan voltak állás nélkül tavaly decemberben az egész Európai Unióban, 19 ezerrel kevesebben, mint novemberben.
A legalacsonyabb rátát Hollandiában mérték, 4,3 százalékot, a legmagasabbat, 20,2 százalékot Spanyolországban.
Elemzők megjegyezték: az utóbbi időben napvilágot látott elemzések szerint a gazdasági helyzet javulásának köszönhetően Európa-szerte egyre nagyobb a hajlandóság a dolgozói létszám növelésére, ami azt jelenti, hogy a munkanélküliség elérhette a csúcspontját.
Mindamellett az állástalanok számának jelentős csökkenésére rövid időn belül nem számítanak.forrás: MTI
2011-02-01 14:38:01
Juhász Éva
Továbbra is emelkedik az influenzás betegek száma
Egyértelműen emelkedő tendenciát mutat Csongrád megyében a megbetegedések száma.
Az elmúlt héten Szentesen már látogatási tilalmat kellett a kórházban elrendelni, hiszen átlépte a kistérség a járványküszöböt.
Azóta újabb, kismértékű emelkedésről lehet beszámolni nyilatkozta portálunknak dr. Tombácz Zsuzsanna, a Csongrád Megyei Kormányhivatal Népegészségügyi Szakigazgatási Szerv megbízott megyei tiszti főorvosa.
Az elmúlt héten meghaladta Szentes kistérségében a betegek száma az influenzaküszöböt.
A 150 százezrelék helyett 227 százezrelék volt a megbetegedés mértéke.
Azóta egy kis emelkedés tapasztalható: 257-re ugrott ez a szám, így a látogatási tilalmat fenntartják.
Szeged, Makó és Hódmezővásárhely térségében még a járványküszöböt nem érte el a megbetegedések száma.
Itt még nincs ok a látogatási tilalom elrendelésére.
Emelkedésre számítanak azonban a továbbiakban.
Mivel nyugat felől érkezett a járvány, úgy tűnik a megye északi részét érinti először.
Megosztom!
|
2011-02-01 14:52:41
Olasz Monika
Gyógyító érintések lázcsillapításra
A magas lázat csillapíthatjuk hűtőfürdő vagy priznic alkalmazásával, de élhetünk az akupresszúra módszereivel is tudtuk meg Fekete Edit természetgyógyásztól, a Yin-Yang Klinika tulajdonosától, aki a kedd délutáni Női Magazinműsorunkban a speciális pontokról, így a Heguról is beszélt.
Különbséget kell tennünk az akupresszúra és az akupunktúra között.
Míg az akupresszúránál ujjal végezzük a kezelést, addig az akupunktúránál szúrást használunk mondta a vendégünk.
Az akupresszúrát minden korosztálynál lehet alkalmazni, és a kezelés fájdalommentes.
A hűtőfürdő és a hidegvizes borogatás is megoldás lehet a magas láz enyhítésére, de alkalmazhatjuk a talpunkra és a tenyerünkre rögzített reszelt burgonyát is.
Ezen kívül az akupresszúra módszerei is megoldást jelenthetnek.
Fekete Edittől megtudtuk, csillapíthatjuk a lázunkat, ha az első háti és az utolsó nyaki csigolya közötti pontra többször nyomást gyakorolunk vagy a két hüvelykujjunk oldalsó részét egymáshoz dörzsöljük.
A természetgyógyász egy további módszerről is beszélt.
A Hegu pontot úgy találjuk meg, hogy szétnyitjuk a hüvelyk- és mutatóujjunkat, és ennek a redőjébe a másik kezünk hüvelykujját beillesztjük úgy, hogy az első ujjperc illeszkedjen a redőbe, majd megnyomjuk azt a pontot, amit így elérünk.
Ez a módszer általános fájdalomcsillapító, szinte mindenre jó, azonban a várandós kismamák nem alkalmazhatják, mivel a fogás vetélést eredményezhet.
Ha az akupresszúra módszere nem segít, marad az antibiotikum mondta a vendégünk, aki azt is hangsúlyozta, hogy igyunk lehetőleg meleg, zöld teát, és együnk fokhagymát, mivel nagyon jó vírusölő és értisztító hatása is kitűnő.
A módszer egyszerű és gyorsan elsajátítható.
Ha Ön is szeretné megtanulni, vendégünket felkeresheti Hódmezővásárhelyen, a Teleki és a Kinizsi utca sarkán a Yin-Yang Klinikán, vagy érdeklődhet a 0630/454-15-87-es telefonszámon.
2011-02-01 14:53:20
Juhász Éva
Félmilliárd forint felett a földrengés kár a MABISZ becslése szerint
Több mint három ezer kárbejelentés érkezett a biztosítókhoz kedd délig a múlt szombati földrengéssel kapcsolatban.
Szakértői becslések szerint a földrengés okozta károk teljes összege meghaladhatja a fél milliárd forintot - közölte a Magyar Biztosítók Szövetsége (MABISZ).
Szinte az összes lakásbiztosítási szerződésben szerepel a földrengéskár, így az ügyfelek számíthatnak kártérítésre.
" A biztosító társaságok a földrengések erősségét többféle skálán mérik.
A legelterjedtebb a tizenkét fokozatú intenzitás skála, az úgynevezett " MSK 64 " - ami nem azonos a szeizmológusok által használt " Richter skálával " -, de néhány biztosító számára az úgynevezett " Mercalli-skála " a támpont.
A múlt szombati fölrengés azonban olyan mértékű volt, hogy a biztosítók mindegyikénél abba a kategóriába esik, amelyre a biztosítók már kártérítést fizetnek " - idézi a közlemény Molnos Dánielt, a MABISZ főtitkárát.
A minél gyorsabb kárügyintézés érdekében a MABISZ azt javasolja, hogy az ügyfelek adják meg napközbeni, vagy mobiltelefonos elérhetőségüket, így a kárszakértők előzetesen időpontot tudnak egyeztetni és fel tudják gyorsítani az ügyintézést.
A MABISZ arra figyelmeztet, hogy ál-kárszakértők bukkantak fel Oroszlány térségében.
Fontos tudni, hogy a valódi kárszakértők fényképes igazolvánnyal rendelkeznek, és mivel általában magukkal viszik az ügyfél aktáját, így tisztában vannak az adatokkal, és nem tesznek fel felesleges vagy gyanús kérdéseket.
Emellett a kárszakértők előre egyeztetett időpontban mennek ki a helyszínekre.forrás: MTI
2011-02-01 15:36:19
Kokovai Péter
Farkas Imre átvette a parancsnokságot
A megyei (fővárosi) hadkiegészítő parancsnokságok jogutódjaként 2007. január 1-jétől a katonai igazgatás területi szerveként kezdte meg működését Szolnokon a Magyar Honvédség Kelet-magyarországi Hadkiegészítő Parancsnokság Bus Gábor mérnök ezredes vezetésével.
Alárendeltségükben 2 Toborzó és Érdekvédelmi Központ (Budapest, Debrecen) valamint 8 Toborzó és Érdekvédelmi Iroda (Miskolc, Szeged, Szolnok, Békéscsaba, Eger, Kecskemét, Nyíregyháza és Salgótarján) került kialakításra.
Bus Gábor mérnök ezredes 2010. december 15-i hatállyal, egészségügyi okból nyugállományba vonult.
2010. december 16-i hatállyal a szervezet parancsnoki beosztásába Farkas Imre ezredest, a Magyar Honvédség 5.
Bocskai István Lövészdandár parancsnokhelyettesét helyezték át Hódmezővásárhelyről.
A parancsnoki feladatok átadás-átvételéig a parancsnoki feladatokat Horváth Attila alezredes látta el.
2011. január 26-án a Magyar Honvédség Kelet-magyarországi Hadkiegészítő Parancsnokság parancsnoki beosztásának átadás-átvétele alkalmából ünnepséget rendeztek Szolnokon a MH KMHP és a Honvéd Kulturális Szolgáltató Kht. Szolnoki Klubjában, ahol ünnepélyes keretek között vette át a parancsnokságot Farkas Imre ezredes.
Az ezredes úr ünnepi beszédében elmondta, hogy több mint egy hónappal ezelőtt kezdődött meg az átadás-átvétel és megbizonyosodott arról, hogy egy nagy szakmai tudással bíró, összekovácsolt, igazi csapatot képező szervezet irányítását veszi át.
A szervezet vezetése megtisztelő feladat számára és mindenkor nagy felelősséggel jár, ennek tudatában végzi majd munkáját.
Forrás: Magyar Honvédség Kelet-magyarországi Hadkiegészítő Parancsnokság
2011-02-01 15:39:18
Molnár Attila
Az egészséges fogakért
A legelső és legfontosabb a prevenció, a helyes szájápolás, de ha már valamilyen gond van, igyekeznek a beteggel egyeztetve kiválasztani a legjobb megoldást.
A fogas kérdésekre dr. Szabó Hajnalka és dr. Varga Szabolcs kisteleki fogszakorvos adott választ.
A legelső és legfontosabb a prevenció szögezte le a Rádió 7 Napraforgó műsorában dr. Varga Szabolcs fogszakorvos.
A körkörös fogmosást ajánljuk, lehetőleg naponta kétszer valamilyen fluoridos fogkrémmel mondta.
A szájhigiénia gyengeségére utal a fogkövek lerakódása is, aminek eltávolítása nem csak esztétikai szempontból fontos, hanem azért is, mert baktériumtelepek melegágya lehet, ami további ínyproblémákat, gyulladásokat okoz hangsúlyozta c. A fogtő környéki érzékenység az úgynevezett sikáló, helytelen fogmosási technika következménye lehet.
Ezekre felhívják a rendelésükön megjelenő páciensek figyelmét is, de egyéb tanácsadással is szolgálnak.
Ha már valami gond van, akkor mindig a beteggel egyeztetve, a megoldási lehetőségeket ismertetve hozzák meg a döntéseket akár normál, akár magánrendelési időben.
Sajnos a TB szűkre szabja a támogatott rendelési időket, így a vállalható kezelések száma is korlátozott.
Ha valakinek fogproblémája fájdalommal társul, természetesen nem teszik várólistára, keresnek rövidtávra időpontot.
Viszont ha valaki nem szeretne várakozni, mindketten rendelkezésre állnak magánrendeléssel is: dr. Varga Szabolcs hétfőn és szerdán 15-17 óráig, dr. Szabó Hajnalka pedig kedden és csütörtökön 14-16 óráig.
Dr. Szabó Hajnalka kitért még gyermekfogászati területre.
Hangsúlyozta: nem szabad elhanyagolni a tejfogakat sem, mert mellette már vannak, lehetnek olyan maradó fogak, amelyekre átterjedhet egy szuvasodás, főleg, ha azt nem elégséges szájápolás okozza.
Beszélt még a mostanság divatos fogékszerekről, melyeknek felhelyezését szintén elvégzi.
Ezzel kapcsolatban óva intett mindenkit, hogy házilagosan, esetleg pillanatragasztóval nekiálljon ilyen műveletnek.
A technikáról elmondta: ugyanolyan UV-re kötő ragasztót használnak ehhez, mint ami a fényre kötő tömések anyaga.
Dr. Varga Szabolcs a fogpótlások mai technika adta lehetőségeit ecsetelve elmondta: a csontba építhető protézisek beépítése egy 3D-s előzetes röntgennel megtámogatva már rutinfeladat.
Még arra is van lehetőség, hogy egy megritkult állkapocs csontozatot megerősítsenek, ami esetleg saját csont átültetésével is lehetséges.
2011-02-01 15:48:02
Kutasi Roland
A gazdákra is vonatkozik az egykulcsos adó és a családi kedvezmény
Az adózási ismeretekről tartott fórumot kedd délután a városházán a Hódmezővásárhelyi Gazdakör, amelynek elnöke, Kispál Ferenc elmondta, hogy most a gazdákat és a könyvelőket tájékoztatják az idei év adóváltozásairól.
A díszeremben zajló program meghívott előadója, Pestuka Gabriella, a Nemzeti Adó- és Vámhivatal Dél-Alföldi Regionális Adóigazgatóság osztályvezetője volt.
Fotóriporttal, hangfelvételekkel!
Az osztályvezető elmondta: ebben az évben külön, csak a gazdákra, őstermelőkre vonatkozó változások nem kerültek bevezetésre, viszont őket is érinti a 16 százalékos, egységes adókulcs és a családi adókedvezmények lehetősége.
Az osztályvezető felhívta a figyelmet február 25-i dátumra, amikor az egyéni vállalkozóknak kel adóbevallásukat elkészíteni, amikorra az áfa alá tartozó mezőgazdasági termelőknek is le kell adni a bevallást.
Az áfa körbe nem tartozó termelők bevallásának határideje május 20.
Őstermelőnek továbbra is a 16. életévét betöltött személy számít, akinek van őstermelői igazolványa.
Az idei bevallás elkészítésekor három lehetőség közül választhatnak a gazdák: a teljes tételes elszámolást, a 10 százalék költség 90 százalék adóalap megosztást, illetve az általány adózást.
A tavalyi évben az így kiszámított jövedelem az adóalap részét képezi, és mindhárom esetben alkalmazni kell a szuperbruttósítást is.
A bevételek között kell számon tartani az eladott termény árát, a csomagolásért kapott összeget, a kamatokat és bírságokat, továbbá a földterület értékesítéséből származó bevételt.
Amennyiben bértartást végzett a gazda, úgy a teljes átvételi ár a bevételek közé tartozik.
A támogatások közül azok, amelyek utólag kerülnek kifizetésre, és év közben a kifizetés nem került a költségek közé, akkor nem számít bevételnek.
A terület alapú támogatás viszont bevételnek számít, viszont lehet vele szemben költséget állítani.
A költségeket igazolni lehet számlával, bizonylattal, vagy adásvételi szerződéssel is.
A 6aa ezer és négymillió forint közötti bevétellel rendelkező őstermelők egyszerűsített bevallást is készíthetnek, azonban a gépjármű költségekhez útnyilvántartást is kell készíteni.
Az osztályvezető elmondta: az idei év bevallása során amelyre 2012-ben kerül sor lehetőség lesz az` adónyilatkozat` alkalmazásával még egyszerűbben bevallani az adóköteles jövedelmeket, amely ha nem is söralátét méretű, de jóval kisebb lesz az eddig megszokott bevallásoknál.
Arnay
2011-02-01 16:26:03
Kokovai Péter
Az Index szerint 700-800 milliárd forintos reformcsomag készül
A korábban vázoltnál nagyobb, 700-800 milliárd forint összegű reformcsomagot állíthat össze a kormány, amelynek bevételi többletét a tb-hozzájárulás, a dugódíj és a zöldadó adná, míg a kiadáscsökkentés a gyógyszerkasszánál, a nyugdíjkiadásoknál, a tömegközlekedésnél és a munkanélküli ellátásoknál jelentkezne - írja az Index.hu.
Noha az elmúlt napokban 600-800 milliárd forintos csomagot vázoltak fel a minisztériumi illetékesek, a hírportál szerint lehet, hogy ennél is többel, a korábban megjelölt sáv másik széléhez közelebb álló összeggel, 700-800 milliárd forinttal kívánja javítani a költségvetés egyenlegét 2013-ra a kormány.
Az Index szerint " az eddig előkészített ötlethalmaz a napokban kerül Matolcsy György nemzetgazdasági miniszter elé ".
A megjelölt összeg nagyobb részének, 400-500 miliárd forintnak, a kiadási oldalon kellene megvalósulnia, olyan intézkedésekkel, amelyek révén a költségvetés adott területeken kevesebbet költene.
Az Index a korábban ismertté vált négy nagyobb területet jelöli meg, amelyeknél szinte biztosan lépni szeretne a kormány, ezek a gyógyszerkassza, a nyugdíjkiadások, a tömegközlekedés és a munkanélküli ellátások.
A reformcsomag bevételi oldalát ismertetve az Index.hu az Európai Unióban 2013-tól bevezetendő egységes bankadót említi, a havi ezer forintos fíx összegű tb-hozzájárulás bevezetését, valamint a dugódíjat és a zöldadót.
Az MTI kérdésére a Nemzetgazdasági Minisztérium sajtóosztálya későbbre ígért választ az Index értesüléseivel kapcsolatban.
Matolcsy György nemzetgazdasági miniszter január 27-én kormányszóvivői tájékoztatón kifejtette: ahhoz, hogy Magyarországon 2013-14-re biztonságosan, közép távon fenntarthatóan 3 százalék alatt legyen az államháztartás hiánya, szükség van a Növekedési és Stabilitási Programra, amely a növekedésre helyezi a hangsúlyt.
A miniszter elmondta azt is, hogy 2013-ra a költségvetést a programnak legalább 600-650 milliárd forinttal kell konszolidálnia, ebből 2012-ben az összegnek nagyjából a felére van szükség, de 2011-ben is " valamit hoznia kell " az új programnak.
A kormány február 28-án véglegesíti a programot, amelyet első olvasatban február 16-án tárgyal.
Forrás: MTI
2011-02-01 16:36:05
Kokovai Péter
Szabadlábra helyezték a volt szakállamtitkárt
Szabadlábra helyezte a Pesti Központi Kerületi Bíróság Benedek Fülöp volt földművelésügyi szakállamtitkárt, akit hűtlen kezeléssel és magánokirat- hamisítással gyanúsítanak.
A Fővárosi Bíróság keddi közlése szerint B. Fülöp előzetes letartóztatását megszüntették, és elutasították az ügyészi indítványt a házi őrizet elrendelésére.
A végzés jogerős.
A bíróság közlése szerint az előzetes letartóztatás meghosszabbítása (december 8.) óta a bűncselekmények köre, azok tényállása és minősítése nem változott, de a nyomozás menetében érdemi változás történt.
Figyelembe véve B. Fülöp legutóbb tett vallomását, és a nyomozás állását, nem merült fel olyan tény, vagy adat, amely alapján a gyanúsított megpróbálná befolyásolni a nyomozás menetét.
Ennek elvi lehetősége azonban továbbra is fennáll - közölték.
A bíróság álláspontja szerint a házi őrizet a bizonyítási eljárás meghiúsítására törekvés veszélyét sem kizárni, sem csökkenteni nem képes.
Emiatt nem indokolt az előzetes letartóztatás megszüntetése mellett a házi őrizet elrendelése - olvasható a Fővárosi Bíróság közleményében.
Benedek Fülöpöt november 4-én hallgatták ki gyanúsítottként, majd vették őrizetbe.
A Fővárosi Főügyészség sajtóirodája akkor azt közölte az MTI-vel, hogy jelentős vagyoni hátrányt okozó hűtlen kezelés és magánokirat-hamisítás miatt vették őrizetbe.
A közleményben az állt: a gyanúsítás lényege szerint " B. Fülöp 2005-2007-ben jogosulatlanul szervezett meg reprezentációs célú protokollvadászatokat, illetve 2006-ban közreműködött abban, hogy saját célra megrendelt facsemeték ellenértékét a Nemzeti Földalapkezelő Szervezet fiktív tanácsadói szerződések megkötése útján fizesse ki. "
Cselekményeivel a gyanúsított vagyonkezelői kötelezettségét szándékosan megszegve - részben felbujtóként - (a Magyar Nemzeti Vagyonkezelő Zrt. földügyekért felelős vezérigazgató-helyetteseként) a Nemzeti Földalapkezelő Szervezetnek több mint 30 millió forint vagyoni hátrányt okozott - közölte korábban az ügyészség.
Forrás: MTI
2011-02-01 16:45:40
Kokovai Péter
Van elég takarmány Magyarországon
2011-02-01 17:11:18
Olasz Monika
Tizenhárom személy már megkezdte a munkaviszonyát
A 2011. évi közfoglalkoztatás átalakult a tavalyi évhez képest, ezentúl a támogatást pályázatok útján lehet kapni.
Székkutas Község Önkormányzata is pályázott, február elsejétől a rövid időtartamú programban 10 fő, míg a hosszú időtartamúban 3 fő kezdte meg a munkaviszonyát tájékoztatta portálunkat Hunyák Zsuzsanna, a település jegyzője.
A közfoglalkoztatás egyik formája a hosszabb időtartamú.
A támogatásnak köszönhetően a székkutasi önkormányzat 3 főt napi 6 órában 9 hónapig tud foglalkoztatni.
A támogatás a minimálbér és járulékainak 80 százalékát fedezi, az önerő a hivatal részére 358 ezer forintos kiadást jelent.
A mai napon a három személy megkezdte a munkaviszonyát, 1 fő az önkormányzatnál, 1 fő a Művelődési Háznál, míg 1 fő a Gregus Máté Általános Iskolánál tudtuk meg Hunyák Zsuzsannától.
Az önkormányzat a rövid időtartamú közfoglalkoztatásra is pályázott.
Egész évre kaptak támogatást, mely 2012. január végéig áthúzódik.
40 főt tudnak egész évben foglalkoztatni napi 4 órás munkaidőben 3 hónapos időszakokban.
A támogatás összege a minimálbér 50 százalékának és annak járulékainak a 95 százaléka, tehát az önkormányzatot a fennmaradó 5 százalék terheli.
Ez éves szinten 288 ezer forintot jelent.
Február elsejétől 10 fő vesz részt a programban.
Az országos közfoglalkoztatási programot illetően a jegyző elmondta: jelenleg két országos közfoglalkoztatási programban résztvevő munkáltatóról van tudomásuk, az egyik az Alsó-Tisza Vidéki Vízügyi Igazgatóság, mely már hat főt foglalkoztat, a másik a Tisza-Marosszögi Vízgazdálkodási Társulat, mely jövő hétfőtől 5-7 főt fog alkalmazni.
A közfoglalkoztatási formák új eleme, hogy a támogatásból a munkavégzéshez szükséges munkaruhákat és eszközöket is be tudják szerezni.
Mindkét támogatási formában azon személyeket tudják foglalkoztatni, akik bérpótló juttatásban részesülnek az önkormányzattól.
2011-ben az új közfoglalkoztatási program keretében várhatóan 55 fő székkutasi álláskeresőt tud foglalkoztatni az önkormányzat.
Feladatuk főként a közterületek és az intézmények fenntartása, valamint a csatornák karbantartása lesz mondta a település jegyzője.
Negyedik lehetőség a vállalkozások részére nyújtandó támogatás, melyet a vállalkozások az illetékes Munkaügyi Központtal együttműködve tudnak intézni.
A vállalkozások a minimálbér és járulékainak 50-70 százalékát kaphatják támogatásként 8 hónapig, viszont itt a vállalkozóknak 4 hónap továbbfoglalkoztatási kötelezettségük van.
Megosztom!
|
2011-02-01 18:02:32
Olasz Monika
Iskolákat vesznek át a történelmi egyházak megyeszerte
Szeptembertől valószínűleg ugrásszerűen megnövekszik az egyházi oktatási intézmények száma Békés megyében.
Egyes vélekedések szerint ebben nem annyira a vallás, mint az intézmények megmentése játszik szerepet.
Az önkormányzatok számára ugyanis egyre nagyobb teher a normatíva feletti pluszköltség kigazdálkodása.
Pusztaföldvár nem kíván az eddigi térségi iskolatársulásban maradni.
Erről szándéknyilatkozatot fogalmazott meg a képviselő-testület.
- A több mint kétszáz érintett gyermek hozzátartozóival szülői értekezleteken beszéltünk a lehetőségekről.
Kíváncsiak voltunk, támogatják- e a váltást.
A szülők kétharmada írásban igennel válaszolt.
A katolikus egyházzal folytatjuk a tárgyalásokat, várhatóan szeptembertől ők lesznek iskolánk és óvodánk működtetői - tudtuk meg dr. Baranyi István polgármestertől.
Az orosházi általános iskolás korú gyerekek száma százzal csökkent.
Az iskolai képzést a város 400 millióval támogatja, az állami normatíván felül.
- A római katolikus egyház püspöke, s a református egyház presbitériuma eljuttatott hozzám egy-egy levelet.
Jelezték, vállalnák a városi intézmények fenntartását.
Erről tárgyalunk az elkövetkező hetekben - tudtuk meg Orosháza polgármesterétől, dr. Dancsó Józseftől, aki hangsúlyozta, tavaly 166 ezer forint kiegészítő támogatást adott az önkormányzat az alapnormatíván felül minden tanuló után.
Idén ez már 187 ezer forintra nő. mpy Az egyházi kiegészítő normatíva, amelyet viszont a központi költségvetés fedez, 230 ezer forint.
- Bízom abban, hogy a szülők megértéssel fogadják a tervezett intézménystruktúrát, melyet megelőz egy szakértői felmérés.
A Mezőhegyesi Általános Művelődési Központ működtetése idén, rendkívül átgondoltan, 400 millió forintba kerül.
Ebből az állami normatíva 160 ezer forint.
A többit a városnak kellene mellé tenni.
- Erre akkor sem lennénk képesek, ha a jég nem verte volna` el` tavaly a várost, ami miatt jelentős iparűzési adótól estünk el - nyilatkozta Kovácsné dr. Faltin Erzsébet polgármester.
A város az általános művelődési központ 5 feladata közül az óvoda, az iskola és a diákkollégium működtetését adná át a katolikus egyháznak.
A könyvtárt és a művelődési házat továbbra is az önkormányzat működtetné.
Forrás: beol.hu
2011-02-01 18:08:52
Olasz Monika
A pancser bűnöző meglett, áldozatát még keresik
Kiskunhalason fényes nappal, a városháza előtt tépte ki egy idős nő kezéből a táskáját egy férfi, majd elszaladt a zsákmánnyal.
A kedd délelőtt negyed tízkor történt eset után a tolvaj eldobta a szajrét, és anélkül menekült tovább.
A szemtanúk által riasztott rendőrök nem sokkal később elfogták őt a Petőfi utcában.
A sértett asszony, miután látta, hogy a tolvaj megválik táskájától odasétált, felvette azt és elment a helyszínről.
A rendőrök azóta is várják a jelentkezését.
Az eset után elfogott 18 éves férfi már nem ismeretlen a rendőrök számára: rövid időn belül ez volt a negyedik alkalom, hogy lopás miatt előállították a halasi rendőrkapitányságon.
Múlt pénteken ő volt az, aki Halas főterén egy kerékpárját toló nő kosarából emelte ki annak táskáját, majd miután nagy igyekezetében nekirohant egy fának a sértett segítségére siető járókelők elfogták és visszatartották a rendőrség kiérkezéséig.
Korábban egy áruházból próbált meg ellopni egy farmert, akkor is lefülelték és előállították, csakúgy, mint akkor, amikor egy Erzsébet téri házból lopott el egy televíziót és egy mobiltelefont.
Forrás: baon.hu
2011-02-01 19:00:08
Olasz Monika
Robert De Niro és Monica Bellucci együtt a filmvásznon
Rendkívüli nőnek tartja Monica Belluccit Robert De Niro; az Oscar-díjas filmszínész annak kapcsán beszélt olasz kolléganőjéről, hogy először szerepelnek együtt a filmvásznon.
A maga is olasz származású De Niro és Bellucci közös filmje, a Manuele d'amore 3 (A szerelem kézikönyve 3) februárban kerül az olasz mozikba.
Giovanni Veronesi nagy sikerű olasz vígjátéksorozatának újabb epizódjában De Niro elvált amerikai tanárt alakít, aki szívműtéte után Toszkánában telepedik le és beleszeret egy házmester lányába.
" Monica Bellucci miatt vállaltam szerepet ebben a filmben.
Karizmatikus és rendkívüli nő: bizonyos jeleneteket el sem tudtam volna képzelni más partnerrel " - nyilatkozta a 67 éves De Niro a Corriere della Sera magazinjában, a Settében.
" De Niro csodálatos.
Amikor az ember a vásznon nézi, elfelejti, hogy sztár, és csak a színészt látja benne " - adta vissza a bókot Bellucci a magazin hasábjain.
A két színész egész vásznat betöltő csókja a film trailerében már a YouTube-on is hódít.
A több történetből álló A szerelem kézikönyve-filmek hamarosan megjelenő harmadik epizódjában többek között a Polip című sorozatban Cattani felügyelőt alakító Michele Placido is szerepel.
Forrás: MTI
2011-02-01 19:04:21
Olasz Monika
Súlyosan megsérült egy hétéves gyermek
Hétéves gyermek sérült meg súlyosan egy balesetben kedden Orosháza külterületén.
Egy személygépkocsi vezetője kedden reggel fél nyolckor a gyopárosi ugaroknál elvesztette uralmát járműve felett, lehajtott az útról, megperdült, majd áthaladt a szakasz mellett szántáson.
A balesetben a gépkocsiban hátul ülő hétéves gyermek súlyos sérüléseket szenvedett.
Forrás: beol.hu
2011-02-01 19:26:29
Olasz Monika
' ' Életveszélyes ' ' hóvihar söpört végig Amerikán
Az amerikai média által " történelminek ", a meteorológiai szolgálat által pedig " életveszélyesnek " nevezett hóvihar söpört végig kedd hajnaltól az Egyesült Államok középső síkságain, a Nagy Tavak vidékén és a közép-nyugati államokon.
" Ne utazzanak!
Maradjanak otthon!
Az erős szél és a vakító hóvihar csaknem lehetetlenné teszi a közlekedést.
Ez egy életveszélyes vihar " - hangzott a nemzeti meteorológiai szolgálat közleménye.
Kedden összesen 8 államból jelentettek hóvihart, de az időjárás-előrejelzés szerint a java még hátravan.
Az Oklahomától Michinganig terjedő viharzóna a hét második felében kelet-északkelet felé húzódik, s összesen 30 államon vonul át, mintegy 100 millió ember életét megnehezítve.
A hóréteg vastagsága elérheti a 60 centimétert, a havazás intenzitása pedig az 5-8 centimétert.
Oklahoma állam egész területén szükségállapotot rendeltek el, Mississippiben pedig a nemzeti gárda 600 tagját vonultatták be a rendkívüli időjárási körülmények miatt.
Oklahoma City polgármestere felszólította a város lakóit, hogy otthonaikban halmozzanak fel élelmiszert, ivóvíz-készleteket, gyógyszert, elemeket és takarókat.
Sok más légi terminál mellett Dallas-Fort Worth repülőterét is lezárták, amit azért követ fokozott érdekélődés, mert jövő hétfőn a közeli Arlingtonban játsszák majd a Super Bowl döntőt, amelyre szurkolók tízezreit várják.
Országszerte több mint 4000 járatot töröltek kedden és több reptér vezetése felkészült arra, hogy a várótermekben rekedt utasok tömegeit kell majd ellátniuk.
A légitársaságok pótdíj felszámítása nélkül írják át a foglalásokat.
Az egyik legsúlyosabb hóvihart Chicagóban várják, ahol rendkívüli készültséget rendeltek el a hóakadályok és az esetleges áramszünetek elhárítására.
Itt a várakozások szerint akár félméteres hó eshetForrás: MTI
2011-02-01 19:38:16
Kutasi Roland
A Bethlen előtti zebrán ütötte el a gyalogost
Vásárhelyen a Kossuth tér felől érkezett a Szőnyi utcán hétfő este az a mazda típusú személyautó, amelynek vezetője nem észlelte azt a fiatal hölgyet, aki a Bethlen gimnázium oldaláról akart átkelni az Oldalkosár utca felé a gyalogátkelőn.
A jármű a gyalogost elütötte, akit a mentők a szegedi traumatológiára szállították, ahol a röntgen vizsgálat dönti el, súlyos, vagy könnyebb sérüléseket szenvedett a hölgy.
A baleset utáni helyszínelést félpályás forgalomkorlátozás mellett végezte el a vásárhelyi rendőrkapitányság munkatársa.
Arnay Megosztom!
|
2011-02-01 19:50:30
Antal Sándor
Megújul az orvosi rendelő Maroslelén
Várhatóan június végére újul meg a maroslelei orvosi rendelő.
A felújítás közbeszerzési eljárását már elindították, a munkálatok márciusban kezdődnek tudtuk meg dr. Martonosi György polgármestertől.
Hat napirendi pontot tárgyalt kedden a maroslelei grémium, melyek között szerepelt a 2010. évi költségvetési rendelet módosítása, lezárták azokat a tételeket melyekben változás történt.
Fontos volt a vagyonrendelet módosítása, ugyanis az elmúlt évben több olyan beruházás valósult meg, amely a település vagyonát érintette fogalmazott dr. Martonosi György, polgármester, aki hozzátette: ilyen volt például a művelődési ház felújítása, ami azóta már Faluházként működik, de az óvodában is történtek fejlesztések.
A keddi testületi ülésen elindították a közbeszerzési eljárását az orvosi rendelő felújításának.
A projekt várhatóan március elején kezdődik majd, és ha minden jól megy, akkor június végére a háziorvos, a fogorvos és a védőnő is egy nagyon korszerű épületben végezheti munkáját.
Ez egy úgynevezett munkaülés volt a február 15-i testületi előtt, amikor majd a 2011-es költségvetést fogjuk tárgyalni, de előtte még február 7-én 17 órakor falugyűlést tartunk zárta mondandóját Martonosi.
2011-02-01 20:18:41
Antal Sándor
Az utolsó körig várnak a döntéssel?
Továbbra is nagyon szoros a mindszenti Tóth Ferenc Kispályás Labdarúgó Emléktorna, ugyanis a listavezető Mártély és az Acélpocák sem botlott az elmúlt hétvégén.
Az utolsó fordulóban egymással játszik a két gárda, lehet ott dől el a bajnoki cím sorsa!?
15. forduló, 2011. 01. 29. szombat 16:00 Szeszfőzde Mártély - KMT Projekt 8:0 16:45 Acélpocák - Metalucon Kft. 10:4 17:30 Horváth Sörkert - Szép Tech Kft. 5:3 18:15 Transylvania - Acélépszer Kft. 4:0 19:00 Jan-Ker - Sógorok 19:3 16. forduló, 2011. 01. 30. vasárnap 16:00 Metalucon Kft. - Szeszfőzde Mártély 3:6 16:45 Horváth Sörkert - Acélpocák 2:4 17:30 Acélépszer Kft. - Jan-Ker 4:6 18:15 KMT Projekt - Transylvania 2:15 19:00 Sógorok - Szép Tech Kft. 4:6 Tabella: 1.
Szeszfőzde Mártély 16 13 1 2 94 26 27 2.
Acélpocák 16 12 2 2 66 38 26 3. Jan-Ker 16 11 2 3 108 47 24 4.
Horváth Sörkert 16 10 2 4 87 52 22 5.
KMT-Projekt 16 9 1 6 85 72 19 6.
Transylvania 16 8 2 6 65 48 18 7.
Metalucon Kft. 16 6 2 8 82 73 14 8.
Szép-Tech Kft. 16 4 0 12 48 62 8 9.
Acélépszer Kft. 16 1 0 15 36 85 2 10.
Sógorok 16 0 0 16 23 199 0Góllövőlista: 1.
Rácz Dezső Jan-Ker 38 2.
Papp Zoltán Szeszfőzde Mártély 31 3.
Kovács Attila Metalucon Kft. 26 További párosítások: 17. forduló, 2011. 02. 05. szombat 16:00 Szeszfőzde Mártély - Horváth Sörkert 16:45 Szép Tech Kft. - Acélpocák 17:30 Transylvania - Metalucon Kft. 18:15 Jan-Ker - KMT Projekt 19:00 Acélépszer Kft. - Sógorok 18. forduló, 2011. 02. 12. szombat 16:00 Acélpocák - Szeszfőzde Mártély 16:45 Horváth Sörkert - Transylvania 17:30 Metalucon Kft. - Jan-Ker 18:15 KMT Projekt - Sógorok 19:00 Szép Tech Kft. - Acélépszer Kft. Megosztom!
|
2011-02-01 21:22:39
Tudósító
Belvízről és sárga csekkről a fórumon
Lakossági fórumot tartott Benkő Zsolt önkormányzati képviselő kedden délután Szikáncson, a közösségi házban.
A fórumon a település mintegy harminc lakója jelent meg, akik a belvíz probléma megoldása és a helyi adók` sárga csekk` -es befizetési módjának megszűnése kapcsán tették fel a legtöbb kérdést.
A fórumon Benkő Zsolt ismertette a az elmúlt időszak történéseit és a hódmezővásárhelyi Polgármesteri Hivatal munkatársaival Mucsi László, a városfejlesztési- és üzemeltetési iroda vezetője, Godács Mihályné, a lakosságszolgálati és népjóléti iroda munkatársa és Vígh Ádám, közterületfelügyelő válaszolt a lakosság kérdéseire.
Benkő Zsolt ismertette, hogy a belvíz okozta károk elleni védekezés még december közepén megkezdődött, s a falu két végén egy- egy szivattyút is üzembe állítottak.
A szivattyúk üzemeltetésére a lakosság összefogásával és a Tisza-Marosszögi Vízgazdálkodási Társulat (TIMA) segítségével került sor.
Továbbá a vásárhelyi önkormányzat is nyújtott segítséget a károsultaknak.
A képviselő szólt róla, dr. Lázár János polgármester január 20-án rendkívül közgyűlést hívott össze, melyen Szabó Lajos a Hódagro Zrt. vezetője is felszólalt és elmondta, hogy a társaság által művelt területből, több mint ezer hektáron áll a víz, ez pedig komoly veszteséget okozhat a társaságnak.
Mindez azért is fontos, mivel számos szikáncsi dolgozik az említett cégnél mondta Benkő Zsolt.
A közgyűlésen határozat született, hogy a város segítségért fordul az állam felé, a keletkezett belvíz károk kapcsán tette hozzá a képviselő.
2011-02-02 06:40:21
Martonosi János
Szerdán már más lesz az idő
Szerdán a Dunántúlon időnként már megélénkül a szél, és a nap is nagyobb területen kisüthet.
Lassan enyhül az idő.
A levegő minőségében csak lassú javulásra van kilátás.
Szerdán eleinte borús, párás, helyenként ködös lesz az idő, néhol hószállingózás kialakulhat.
Később a nyugati és a középső országrészben egyre többfelé felszakadozik a felhőzet és előbukkan a nap.
A Dunántúlon időnként élénk lesz az északnyugati szél.
A legmagasabb nappali hőmérséklet -4, 2 fok között alakul.
Gyenge hidegfront hatására lassan felszakadozik a ködfelhőzet.
Forrás: ON
2011-02-02 06:47:37
Martonosi János
Hol tankoljunk ma?
2011-02-02 06:59:55
Martonosi János
Évtizedek után előkerült porladt cipőtalpak
2011-02-02 07:02:59
Martonosi János
Eltűnt.
Ki tud róla?
A Makói Rendőrkapitányság eltűnés miatt keresi a 63 esztendős Jáksó Imre makói lakost.
Jáksó Imre az elmúlt év október 27-én tűnt el, azóta tartózkodási helye ismeretlen.
Személyelírása a következő: kb. 176 cm magas, vékony testalkatú.
Haja színe barna, helyenként őszes, szakállt hord.
Eltűnésekor feltehetően fekete tréningnadrágot, kötött pulóvert és barna színű szőrme sapkát viselt.
Kérjük, hogy aki Jáksó Imre jelenlegi tartózkodási helyéről információval rendelkezik, értesítse a Makói Rendőrkapitányságot személyesen (Makó, Csanád vezér tér 13.), vagy telefonon a 62/511-260-es telefonszámon, illetve hívja a rendőrség 107-es, 112-es hívószámát, vagy az ingyenesen hívható TELEFONTANÚ 06-80-555-111 számát.
2011-02-02 07:06:21
Martonosi János
Aki harmonikás akar lenni...
Változatos, mintegy három és fél órás műsorral léptek a szegedi nagyérdemű elé a Bálint Sándor Művelődési Házban hétfő este a Dél-alföldi Harmonikabarátok Klubjának tagjai.
A klub szeretné visszaadni a becsületét ennek kiváló, méltatlanul mellőzött hangszernek.
A Dél-Alföldi Harmonikabarátok Klubja 2010. május 31-én alakult meg.
Szeretnék a harmonikát megismertetni a szegedi közönséggel fellépések szervezésével.
Először tavaly július 2-án, az I. Szegedi Harmonikás Találkozón mutatták meg magukat, majd az eddig eltelt hét hónap alatt még hétszer léptek a közönség elé.
A klub a Magyar Tartalékosok Szövetségének (MATASZ) önálló szervezete, mely a MATASZ és a Bálint Sándor Művelődési Ház közös fenntartásában működik.
Tagjainak száma a megalakulás óta folyamatosan növekszik.
A szervezet célja azon magán és jogi személyek összefogása, akik a harmonikát mint hangszert és a harmonikán megszólaltatható zeneműveket szeretik szól missziós hitvallásuk.
Országosan nagyon kevés a harmonikás fellépési lehetőségek száma nyilatkozta portálunknak Bánki András, a klub elnöke.
" Ezért kénytelenek vagyunk mi fellépési lehetőségeket találni, illetve szervezni ezért gondoltunk a Harmonikás Minifesztiválra is.
` Szeptemberben egy nagyobb fesztivált is terveznek, amelyre neves harmonikásokat szeretnének meghívni, akár külföldről is.
Szegeden néhány évvel ezelőtt még működött harmonikaoktatás, de érdeklődés hiányában az utolsó harmonikatanár is elköltözött a Tisza-parti városból.
Ezért a klub vállalta fel a hangszer tanításának feladatát.
" Még gyerekcipőben jár a kezdeményezésünk, jelenleg két harmonikás kislányunk van, ők is felléptek a minifesztiválon` mesélt az utánpótlásról az elnök.
Egy elfogadható tudáshoz egyébként körülbelül két év tanulás kell.
Ma a gitár, a hegedű és a zongora a slágerhangszerek, de a korábbi szocialista rendszer kultúrájában sem kapott helyet a harmonika panaszolta Bánki András.
Nem lehet ugyanakkor azt állítani, hogy teljesen hiányozna a harmonika a magyar zenei palettáról, hiszen Tabányi Mihály is jelentetett meg CD-t, vagy Orosz Zoltán szintén a harmonikával hódít.
" Ettől függetlenül megbecsültségében még mindig nem azon a helyen van, ahol ennek a hangszernek lennie kellene.
Nemcsak a ' Kiskút, kerekeskutat` lehet vele eljátszani, mint ahogy ezt a minifesztivál fellépői is bizonyították, akik előadásában komolyzenei darabok és régi világslágerek is felhangzottak` hangsúlyozta a harmonikás klub vezetője.
Ezt a hangszert az élete végéig tanulja az ember.
Mint minden hangszernél, alapkövetelmény itt is, hogy a tanulni vágyónak ne legyen botfüle bár mondják, hogy eleve botfülű nincs is talán.
Sok lemondást, szorgalmat igényel.
A harmonika speciális hangszer, ötféle dologra kell figyelni a játéknál.
Az ember nem látja rendesen a jobb kezét, és egyáltalán nem a bal kezét mindkét végtagnak meg kell tanulnia külön gondolkodni.
A fújtató kifele és befele működik, egy hangot két síp szólaltat meg.
Ezek hangerejét a húzás-nyomás határozza meg magyarázta a hangszer működési elvét Bánki András.Forrás: szegedma
2011-02-02 07:11:37
Martonosi János
A cianidszennyezésre emlékeztek Szolnokon
A környezet védelmének, megóvásának fontosságát hangsúlyozta Szabó István, Szolnok alpolgármestere kedden a Tiszát ért cianidszennyezés 11. évfordulója alkalmából tartott városi rendezvényen, az újonnan épült Tiszavirág gyalogos- és kerékpároshídnál.
Az alpolgármester a több mint kétszáz résztvevő, köztük számos középiskolás előtt felidézte a 2000. január 30-án Romániában bekövetkezett ipari katasztrófát és annak a Tiszára gyakorolt tragikus hatását.
Mint mondta, miután az Aurul nevű, ausztrál-román tulajdonú bányavállalat egyik zagytározójának gátja átszakadt, 120 tonna cianid és nagy mennyiségű, nehézfémet tartalmazó anyag jutott a természetes vízrendszerbe, és indult el a Tisza felé.
Az erősen mérgező, szennyező anyag 2000. február 1. és 12. között vonult le az Alföld folyóján.
Szólt arról, hogy az érintett cég a külső körülményekkel, a rendkívüli időjárási körülményekkel magyarázta a katasztrófa bekövetkeztét.
Később a vizsgálat bebizonyította, hogy az üzem nem volt felkészülve a mentésre, de még a katasztrófa enyhítésére sem.
Az elszabadult anyag a szabványban engedélyezett mértéknél 180-szor nagyobb mennyiségű mérget tartalmazott, amely hígult ugyan, de a Tiszán még Szegednél is 14-szerese volt a szabványban meghatározottnál, és Belgrádnál is találtak mérgezett haltetemeket jegyezte meg az alpolgármester.
A magyar vízügyesek szakmai felkészültsége, rátermettsége kellett ahhoz, hogy a szennyeződést a Tisza magyarországi szakaszán a főmederben tartsák hangsúlyozta Szabó István.
Annak idején, amikor a szennyeződés a szolnoki Tisza-szakaszon vonult le, a település vízkivételi művének működtetését szünetelni kellett.
A víztározók teljes feltöltésének, a szolgáltató cég a Víz- és Csatornaművek Koncessziós Zrt. szakembereinek és a szolnoki lakosok fegyelmezettségének köszönhetően nem volt vízhiány a városban és a környező kistelepüléseken.
A keddi rendezvényen a résztvevők egy csoportja befejezésül, a hagyományt követve a Tiszavirág hídra vonult, és onnan koszorúkat, virágokat dobtak a folyóba, ünnepelve ezzel a Tisza időközben bekövetkezett újjászületését.
Forrás: szegedma
2011-02-02 07:13:44
Martonosi János
Nincs számottevő javulás az Alsó-Tisza vidékén
A hideg idő és a lefagyások miatt nincs számottevő javulás a belvízhelyzetben az Alsó-Tisza vidékén, az árvízvédelmi készültség azonban valamennyi folyószakaszon megszűnt tájékoztatta a regionális vízügyi igazgatóság vezetője kedden az MTI-t.
Az Alsó-Tisza-vidéki Környezetvédelmi és Vízügyi Igazgatóság területén a becslések szerint 795,5 négyzetkilométert borít víz vagy jég, ebből 271 négyzetkilométer vetés, 235 négyzetkilométer pedig szántó tudatta Kozák Péter.
A igazgatóság 26 üzemelő szivattyútelepén első- és másodfokú készültség mellett naponta 3,1 millió köbméter vizet emelnek át.
A lakóépületek és a belterületek védelme érdekében tíz helyszínre telepítettek mobil szivattyúkat.
A védekezésben 223-an vesznek részt.
Az igazgatóság területén működő vízgazdálkodási társulatok másodfokú készültség mellett védekeznek.
Tizenkilenc településen első-, huszonhárom településen másodfokú készültség van érvényben.
A Tisza apadása következtében a mindszenti vízmércénél is megszűnt a készültség.
Elkezdődött a szegedi alsó rakpart takarítása, az utat azonban csak folyó mederbe való teljes visszahúzódása után egy héttel lehet megnyitni közölte az igazgató.
Tátrai Jánosnak, a Csongrád Megyei Katasztrófavédelmi Igazgatóság szóvivőjének tájékoztatása szerint a belvíz miatt a megye tizenöt településén huszonkét lakóingatlanból negyvenöt embert kellett kitelepíteni.
Forrás: MTI
2011-02-02 07:17:51
Martonosi János
Súlyosan megsérült egy hétéves gyermek
2011-02-02 07:20:24
Martonosi János
Nanotechnológiával szüntették meg a víztorony szivárgását
Az országban egyedülálló módon javították meg a szivárgó víztornyot Újkígyóson.
A kilencvenes évek elején emelt betonszerkezet építésekor technológiai hiba történt, a létesítmény ezért több évig eresztett.
Az önkormányzat 2006-ban pályázott a Békés megyei területfejlesztési tanács vis maior alapjához, végül 2008-ban hatmillió forintot - a beruházás 60 százalékát - nyertek a javítási munkákra.
Az első körben műgyanta bevonattal, majd hegesztett műanyag fóliával próbálták meg a 300 köbméteres víztartályban megszüntetni a szivárgást.
A technológiák azonban csődöt mondtak.
- Többször próbálkozott a kivitelező, de nem oldódott meg a probléma.
Ugyanakkor egyre többet emésztett fel a garanciális javítások költsége - ismertette az előzményeket Szebellédi Zoltán polgármester.
Az önkormányzat végül szerződést bontott a kivitelezővel, aki megváltotta a garanciális kötelezettségét, így a város új cég, illetve technológia után nézhetett.
- Az eljárás alapja a nanotechnológia, ez az, ami a jövőben gyökeresen megváltoztatja az építőanyag-ipart - tudtuk meg Balogh Istvántól, a víztorony javítását végül elvégző kft. ügyvezetőjétől.
A cég már dolgozott a paksi atomerőműben is, medencék, víztározók szigetelését és építését is végezték, az újkígyósi volt azonban az első víztorony fennállásuk óta.
A technológia lényege, hogy a felhasznált anyagok beépülnek a betonfelületbe és újrakristályosítják annak szerkezetét.
Így gyakorlatilag az anyag önmagában válik vízzáróvá.
A technológia nemcsak betonépítményeknél használható, hanem új vagy régi lakóépületek szigetelése is kialakítható, illetve felújítható a használatával.
Így akár olyan területeken is bevethető, ahol a belvíz miatt fokozott vizesedéssel kell számolni az épületeknél.
Forrásd: beol
2011-02-02 07:32:39
Martonosi János
A dühöngőszoba titka: vádemelést javasolnak a rendőrök
Vádemelési javaslattal küldte meg a Juhar utcai nyomozás iratait ma (kedd) a kecskeméti rendőr-kapitányság az ügyészségnek.
A rendőrök nem nyilatkoztak arról, hogy ki (vagy kik) ellen és milyen jogcímen kezdeményezték a vádemelést.
Újabb fejezethez érkezett ezzel a Juhar Utcai Szakszolgálati és Gyermekvédelmi Intézmény ellen a még 2010. év elején kezdődött eljárás.
Mint korábban megírtuk: 2010. február 4-én rendelte el a városi ügyészség ismeretlen tettes ellen a nyomozást, személyi szabadság megsértésének bűntette miatt.
Szeptemberben azután gyanúsítottként hallgatták ki Kimpián Ildikót, a Juhar Utcai Szakszolgálati és Gyermekvédelmi Intézmény igazgatónőjét.
Erről azonban a rendőrség sem akkor, sem azóta nem adott tájékoztatást.
Szabó Ferenc, aki szeptemberben még Bács- Kiskun megyei főügyész-helyettes volt, is csupán a kihallgatás tényét erősítette meg.
Majd arra hivatkozva, hogy a nyomozás még folyamatban van, nem adhatott több tájékoztatást.
2011. február 1-én, azaz egy évvel a nyomozás kezdete után, Mihályné Bornemisza Eleonóra, a megyei főkapitányság szóvivője egyetlen mondatot nyilatkozott a Juhar-utcai ügyben.
Vádemelési javaslattal küldtük meg a Juhar utcai nyomozás iratait a Kecskeméti Városi ügyészségnek.
Más forrásból sikerült megtudnunk, hogy összesen 26 személy ellen javasoltak vádemelést a rendőrök személyi szabadság megsértésének bűntette miatt.
Köztük van a korábbi igazgatónő, Kimpián Ildikó is.
A Juhar utcai intézmény ügyével elsőként hírportálunk, a baon.hu foglalkozott, amikor tavaly januárban több érintett szülő és pedagógus kereste meg szerkesztőségünket.
Gyerekverésről, a képzett gyógypedagógusok ellehetetlenítéséről beszéltek.
Végül egy magánszemély, Domokos Győző tett feljelentést az iskolában folyó állítólagos gyerekbántalmazás miatt.
A feljelentésben az is szerepelt, hogy a gyerekeket időnként megütik, a problémás tanulókat pedig úgynevezett dühöngő szobában különítik el.
A fenntartó (a Bács-Kiskun Megyei Önkormányzat) belső vizsgálat folytatott le az ügyben: ők azonban nem találtak különösebben súlyos problémákat.
Forrás: baon
2011-02-02 07:35:54
Szöllősi Sándor
Közlekedési információk Hódmezővásárhelyről
Szerda reggel csípős hideg van a levegő tiszta, a látási viszonyok jók.
Az utak szárazak, de a kevésbé forgalmas helyeken előfordulhat jegesedés, itt csúszásveszély lehet.
A főközlekedési utakon előforduló kátyúk jól láthatóak, óvatos közlekedésre inspirálnak többek között a Bajcsy-Zsilinszky utca végén levő aluljárónál, ahol szinte minden irányból megközelítve nehezítik a gépkocsivezetők dolgát.
A Hódtó utcában félpályás útzár és 30 km/ó sebességkorlátozás lassítja a forgalmat.
Ma a Nyugdíjas Lakópark előtt víznyelőrács cseréje lesz és itt munkagépek mozoghatnak.
A forgalom a városban élénk, de mindenütt lendületesen halad, a reggeli órákban fennakadás nem volt tapasztalható.
2011-02-02 07:45:53
Martonosi János
Ha módosul a médiatörvény, Brüsszel nem indít eljárást
Brüsszelben biztosra veszik, hogy sikeres tárgyalások lesznek Magyarországgal a médiatörvényről.
Ha a vitatott szabályokról megállapodnak, elkerülhető lesz a szabálysértési eljárás is.
Hamarosan közvetlen tárgyalások kezdődnek az Európai Bizottság és a magyar kormány szakértői között a médiatörvény módosításáról közölte a Jonathan Todd, a brüsszeli testület illetékes szóvivője.
` Nagyon örülünk a magyar kormány válaszának, mert abban jelzi, hogy kész a tárgyalásokra az általunk felvetett problémákról és világosan kifejezésre juttatja, hogy a magyar kormány kész a médiatörvény módosítására is` fogalmazott a szóvivő.
Jonathan Todd elmondta, hogy amennyiben sikerül megállapodásra jutni a Neelie Kroes által felvetett aggodalmakról, amelyek a kiegyensúlyozottság, a külföldi székhelyű szolgáltatók, továbbá a regisztráció kapcsán merültek fel, és megtörténik a törvény módosítása, az Európai Bizottság nem indít szabálysértési eljárást.
Jonathan Todd végül jelezte, hogy szerinte akár heteken belül megszülethet a mindenki számára elfogadható megoldás.
Forrás: mr1
2011-02-02 07:47:18
Martonosi János
Hiánycikk a kisgyermekeknek készített oltóanyag
Hiánycikk a kisgyermekeknek való, kombinált influenza elleni oltóanyag.
Szakemberek azt mondják, hogy a három évesnél fiatalabb gyermekeket a felnőtteknek készített vakcinával is be lehet oltani, csak nekik kisebb adag kell belőle.
A krónikus betegek, az idősek továbbra is ingyen kapnak oltást.
A fővárosi Szanatórium patikában is hiánycikk a kifejezetten a fél és három éves gyermekek számára gyártott oltóanyag - mondta a Krónikának Zoltán Zsuzsa, a gyógyszertár vezetője.
A szérumot másfél-két hete nem tudják beszerezni egyik nagykereskedőtől sem.
A gyártó cég, a Sanofi vezetője azt mondja, valóban elfogytak a Magyarországra behozott készletek.
Idén háromszor annyit, 12 ezer adagot rendeltek a speciális kiszerelésű vakcinából, de ez sem volt elég - magyarázta Labancz László.
Utánrendelni azért nem érdemes, mert a gyártás legalább hat hónapig tart - tette hozzá.
Mindezek ellenére beolthatók a három évesnél fiatalabbak.
A felnőtt és a gyermek vakcina között ugyanis csak a kiszerelésben van különbség, így a legkisebbek a felnőtt adag felét kapják meg mondta az MR1-Kossuth Rádiónak Kádár Ferenc, a Házi Gyermekorvosok Országos Egyesületének egyik vezetője.
Ilyenkor az oltóanyag megmaradó fele a veszélyes hulladékok közé kerül.
A felnőtteknek való influenzaoltásokból bőven van választék a patikákban.
Egyetlen típus nem kapható, épp az, amihez tb-támogatás járna.
Ez 8-900 forintba kerülne, míg a többi oltás 2000 forint körüli összegért vásárolható meg.
Az ingyenes oltóanyagból nincsen hiány.
A krónikus betegeknek, az időseknek, az egészségügyi dolgozóknak például térítésmentesen jár az vakcina.
Az 1,3 millió darabos készletből még félmillió adag elérhető a háziorvosoknál, illetve a tisztiorvosi szolgálatoknál - tájékoztatott az ÁNTSZ.
Közben újabb kórházakban rendeltek el látogatási tilalmat az influenzás betegek számának növekedése miatt.
A salgótarjáni megyei kórház minden osztályán tilos a látogatás, a balassagyarmati és az egri kórházban pedig részleges tilalom van.
Forrás: MR
2011-02-02 08:04:47
Molnár Attila
Közlekedési információk Kistelekről és térségéből
2011-02-02 08:20:28
Martonosi János
Csanyteleken tudják a megoldást
Csanyteleken tudják, hogy hogyan kellene megelőzni a hasonló belvíz problémákat.
A település már kész tervekkel rendelkezik, amelyek megvalósításához a megfelelő forrásra várnak tudtuk meg Forgó Henrik polgármestertől.
Több lépcsős beavatkozásra van szükség a hasonló állapotok megelőzéséhez hangsúlyozta Forgó, aki hozzátette egy négy lépcsőből álló rendszer segíthet.
Először egy belvíz elvezető gerinccsatornát kellene építeni, amelyet a tervezett települést elkerülő út mellett építenék állami finanszírozásból.
Ebbe csatlakoznának a szárnycsatornák.
A felszíni víz elvezetését csak a csatornázással párhuzamosan lehet megoldani, hiszen egyébként esetleges közegészségügyi problémák lépnének fel, hiszen a szennyvízcsatorna nem tudná elszállítani a felgyülemlett csapadék és belvizet sem.
A beruházások összköltségvetése több milliárd forint, viszont Csanyteleknek egy uniós pályázat önerejének finanszírozására sincs kerete.
Jelenleg a vidékfejlesztési szemlélet megváltoztatására várunk mondta a polgármester, aki hozzátette: eddig olyan szemlélet volt érvényben, amely a hasonló kistelepüléseket háttérbe szorította.
A munkahelyteremtéshez mindenképpen infrastruktúra kell, ehhez viszont támogatásra van szükségünk hangsúlyozta.
Megosztom!
|
2011-02-02 08:20:39
Martonosi János
Sikeresek a kormányablakok
2011-02-02 08:36:25
Martonosi János
A lakosság megtakarításai nem elégségesek az öregkori ellátáshoz?
Az Aviva Csoport nyugdíjhiányt számszerűsítő európai felmérése szerint a magyaroknak havonta átlag 45 ezer forintot kellene megtakarítaniuk ahhoz, hogy nyugdíjas éveikben elfogadható színvonalon tudjanak élni, ehhez képest havonta 10 ezer forintnál is kevesebbet tesz félre a lakosság csaknem fele közölte a biztosító.
A magyar lakosság több mint fele kevesebbet tud megtakarítani, mint 5 évvel ezelőtt, és mindössze ötödük érzi úgy, hogy többet tud félretenni, mint a válság kitörése előtt.
A magyarok 15 százaléka ugyanakkor semmilyen megtakarítással nem számol, és havonta 10 ezer forintnál is kevesebbet tesz félre a lakosság csaknem fele mutat rá a kutatás.
" A megtakarítási hajlandóság erősödéséhez a fogyasztói szemlélettel szemben, a jövő anyagi biztonságáról való gondoskodásra, a megtakarítási képesség növeléséhez pedig állami ösztönzőkre lenne szükség` hivatkozik a közlemény Bartók Jánosra, az Aviva Életbiztosító elnök- vezérigazgatójára.
A válaszadók fele úgy érzi, nem engedhet meg magának a jelenleginél nagyobb mértékű megtakarítást, 44 százalékuk lehetőségeit valamilyen fennálló hitel törlesztése korlátozza.
Ezzel párhuzamosan viszont, ahol mégis nőni tud a megtakarítási képesség, ott valamilyen személyes, pozitív változás idézi ezt elő.
Az Aviva által végzett kutatásból kiderül, hogy a fiatalabbak általában rövidebb időtartamú befektetésekben gondolkoznak, mint az idősebbek.
Összességében a megkérdezettek fele folyamatosan feléli vagy csak 5 évnél rövidebb ideig fekteti be megtakarításait, és csak kevesebb, mint ötödük elképzeléseiben szerepel 10 évnél hosszabb befektetés.
A rövidebb időtartamú befektetéseknél különösen jellemző a meghatározott célra történő előtakarékoskodás.
Forrás: MTI
2011-02-02 08:40:14
Martonosi János
Majdnem 13 milliárd a legnagyobb adóhátralék
Csaknem 13 milliárd forint adóhiánnyal a DAM 2004 Acél- és Hengermű Kereskedelmi és Szolgáltató Kft. vezeti az Adó- és Vámhivatal negyedéves listáját.
A cég felszámolás alatt áll, csakúgy, mint az összesítésben szereplő további 125 vállalkozás többsége.
A 2010 utolsó három hónapjáról készített listán - a magánszemélyeknél - 698 millió forint a legnagyobb tartozás.
A Nemzeti Adó- és Vámhivatal 2010 negyedik negyedévében 184 adózónál állapított meg jelentős összegű adóhiányt.
Az első helyen - a bírságokkal együtt - 12,7 milliárd forinttal egy cég áll, míg a listavezető magánszemély 698 millió forinttal tartozik.
Egymilliárd feletti adótartozása 10 cégnek van.
A Nemzeti Adó- és Vámhivatal negyedévente közzé teszi azon adóalanyok listáját, akiknél az előző negyedév során jogerőre emelkedett határozatában magánszemélyek esetében 10 millió, más adózók esetében 100 millió forintot meghaladó összegű adóhiányt állapított meg, feltéve, hogy az erről szóló határozatban előírt fizetési kötelezettségüknek az adózók határidőben nem tettek eleget.
A NAV 2010 negyedik negyedévében összesen 45,3 milliárd forint adóhiányt állapított meg, az adóhiány után megállapított jogkövetkezmények (adóbírság, késedelmi pótlék) összege pedig 38,1 milliárd forint volt.
A tavalyi harmadik negyedévben a megállapított adóhiány összege 33,7 milliárd, a jogkövetkezmények összege 30,4 milliárd forintra rúgott.
A nagy adósok most közzétett listáján 126 vállalkozás és 58 magánszemély neve szerepel, közülük néhányé kétszer is, a cégek legtöbbje felszámolás vagy végelszámolás alatt van.
A lista élén a miskolci székhelyű DAM 2004 Acél- és Hengermű Kereskedelmi és Szolgáltató Kft. " f. a. " áll, a bírságokat is beleértve 12,7 milliárd forint tartozással.
A második legnagyobb adós a budapesti PAK Kereskedelmi és Szolgáltató Zrt. " f. a. ", amely kétszer is rajta van a listán összesen 4,69 milliárd forinttal, a harmadik pedig a budapesti ZB KERESKEDŐHÁZ Kereskedelmi és Szolgáltató Zrt. " f. a " 3,8 milliárd forinttal.
Jelentős - 3,45 milliárd forintos - tartozása van a szigethalmi székhelyű 2PAC Kereskedelmi Kft.-nek, amely ugyancsak kétszer szerepel a listán, valamint a budapesti Ramlé Kereskedelmi és Szolgáltató Kft.-nek is (2,97 milliárd forint).
Az előbbi cégekkel együtt - továbbra is beleértve a jogkövetkezményeket is - tíz cégnek van milliárdos vagy annál nagyobb tartozása.
Az ismertebb cégek közül a HospInvest Egészségügyi Befektetési Zrt. " f. a. "
333 millió, az ALFA BUSZ Kereskedelmi Kft. " f. a. "
231 millió forinttal (szintén a jogkövetkezményekkel együtt) került fel a listára.
A magánszemélyek közül a budapesti Szvitek Krisztián Attila tartozik a legnagyobb összeggel, két adóssága összesítve 689 millió forint.
Őt a sárbogárdi Soós József követi 478 millió, majd a bakonyszentkirályi Lingl József 228 millió forinttal.
Rajtuk kívül 100 millió forint feletti tartozása 7 magánszemélynek van.
Forrás: MR
2011-02-02 09:19:32
Martonosi János
Bővítik a Szociális Központot
Egy uniós forrásnak köszönhetően 52 millió forintból bővítik a Szociális Központot Ásotthalmon tudtuk meg Petró Ferenc polgármestertől.
A beruházáshoz 5 százalék önerőt biztosít a település.
Jelenleg minden szociális ellátást ez az intézmény biztosít.
Itt zajlik az időskorúak napköziotthonos ellátása, itt van az idősek otthona, a gyermekjóléti szolgálat, a tanyagondnoki központ és a házi segítségnyújtás is.
A tetőtérben több új helyiséget alakítanak ki, így ide az irodák és a tanácsterem fog felköltözni, ezáltal három szoba szabadul fel a földszinten, ahol öt-hat fővel több időst tudnak ellátni.
Emellett a teljes épületet akadálymentesítik, még liftet is be fognak építeni.
A beruházás várhatóan 2011 nyarán fog lezárulni mondta a polgármester.
Megosztom!
|
2011-02-02 09:25:12
Martonosi János
Körözöttek akadtak horogra
Vagyon elleni bűncselekmények miatt körözött bűnelkövetőket fogtak el a rendőrök tegnap Szegeden - tájékoztatta portálunkat dr. Szenti Szabolcs, a Csongrád Megyei Rendőr-főkapitányság szóvivője.
Egy 51 éves hajléktalan férfira egy elhagyatott váltókezelő épületben találtak rá a rendőrök, miközben takarók alá bújva próbálta átvészelni a rendkívül hideg éjszakát.
Az egyenruhások a Szegedi Városi Bíróság által lopás miatt körözött hajléktalant elfogták, és őrizetbe vették.
További sorsáról a bíróság dönt majd.
Egy 49 éves hajléktalan férfi is rendőrkézre került tegnap.
Őt a Szegedi Rendőrkapitányság körözte, mivel korábban az egyik szegedi hipermarketből több alkalommal lopott hering- és makrélafilét.
Ellene is lopás miatt indult büntetőeljárás.
2011-02-02 09:27:40
Martonosi János
Még az idén elkészül az újszegedi inkubátorház
Még az idén elkészül az újszegedi inkubátorház, a mintegy 200 millió forintos, száz iroda kialakítását tervező beruházás befejezése októberre várható közölte a beruházást végző cég.
A közlemény szerint a fejlesztéshez a Dél-Alföldi Operatív Program pályázatán 131 millió forintos uniós forrást nyertek, míg a Marengo 60 millió forinttal támogatja a beruházást.
A pénzből egy saját tulajdonú négyszintes irodaépületet alakítanak át.
Szeged újszegedi városrészében az egyetemi város fiatal vállalkozásai mellett határon túli cégek is otthonra lelhetnek a komplexumban.
Az épületben az új alapítású, három évnél nem régebbi kis- és középvállalkozások számára kedvezményesen adnak bérbe irodát.
A bérlők az iroda-fenntartási szolgáltatások mellett a helyszínen más, például üzleti, marketing és jogi tanácsadást is igénybe vehetnek.
A projektgazda olyan működési modellben gondolkodik, amelyben a házon belüli cégek modulszerűen összekapcsolódva, egymás szolgáltatásait is igénybe veszik.
A bérlők kiválasztásánál fontos szempont lesz a jelentkezők tevékenységének beilleszthetősége a tervezett házon belüli üzleti együttműködésbe.
Forrás: MTI
2011-02-02 09:30:07
Olasz Monika
Élete értelmével nyert
A Rádió7 háromhetes Valentin-napi játéka január 24-én kezdődött, és január 29-én, szombaton a Kivánságműsorban megtörtént az első sorsolás.
A nyertesünk, Kaszanyiczki Katalin február 2-án látogatott el a szerkesztőségünkbe, és átvette tárgynyereményét.
A család munkából hazaérve mindig a Rádió7-et hallgatja.
` Kedvenc műsorvezetőnk nincs, mindenkit szeretünk` fogalmazott a vendégünk.
Már többször nyertünk a Rádió7 játékaival, tavaly nőnapkor egy csokrot árulta el Kaszanyiczki Katalin, aki hódmezővásárhelyi lakos.
Hozzátette: a lánya általában utalványokkal gazdagodik, melynek mindannyian nagyon örülnek.
Csakúgy, mint a Valentin-napi játék 3000 forint értékű tárgynyereményének, amelyet az Édes Otthon Ajándék- és Lakberendezési Üzlet ajánlott fel.
A vendégünktől megtudtuk, 20 éve él párjával, Lajossal boldog kapcsolatban.
A játékkérdésre, hogy Ön hogyan becézi a párját?
Katalin az` életem értelmét` küldte üzenetben a Rádió7 sms- számára.
A háromhét alatt játszó hallgatóink közül Valentin-napon, azaz február 14-én, a Kívánságműsorban sorsoljuk ki 50 000 Ft. értékű főnyereményünket, egy romantikus éjszakát, amelyet Hódmezővásárhely első és egyetlen négycsillagos szállodájában, a Best Western Hotel Gingko Sasban tölthetnek el.
Megosztom!
|
2011-02-02 09:46:24
Kodácz Csengele
Gazdag zöldséges-húsos ragu
Húsos, zöldséges, egészséges és nagyon finom.
Kell ennél több?
Jó étvágyat hozzá!
Hozzávalók: 1 kg hús (csontozott csirkemell, disznó és marha is jó) 0,5 dl olaj 2 fej vöröshagyma 1 fej fokhagyma bors majoránna rozmaring őrölt paprika édes és csípős chilipaprika só 1 db zöldpaprika 1 db tv paprika 1 db zöld kaliforniai paprika 1 db sárgarépa 1 db fehérrépa ökölnyi karfiol 2 db paradicsom 1 dl sűrített paradicsom 1 kukorica konzerv 4-5 szem burgonya Elkészítése: Az apróra vágott hagymát olajon üvegesre dinszteljük, hozzáadjuk először a húst, épp hogy megpirítjuk, jöhet hozzá a répa és a karfiol nagyon apróra vágva, 2 evőkanál kukorica, ezt is kicsit pirítjuk, aztán mehetnek bele a szintén nagyon apróra vágott többi zöldség, kivéve a burgonya, ezt csak negyedekbe vágva adjuk hozzá.
Felengedjük annyi vízzel, hogy ellepje.
A felsorolt fűszerekkel ízlés szerint ízesítjük.
Kb. 1 órát főzzük.
Tésztával tálaljuk.
2011-02-02 09:49:49
Martonosi János
Szili: a Szociális Unió kész együttműködni a kormánnyal
Azokban a kérdésekben, amelyek megegyeznek a mozgalom politikai hitvallásával, lehet szó közös munkáról - közölte az elnök.
A Szociális Unió kész együttműködni a kormánnyal azokban a dolgokban, amelyek megegyeznek politikai hitvallásával - közölte a mozgalom elnöke reggeli műsorunkban.
Szili Katalin ezen témák között említette az alkotmányozást is.
A politikus támogatja a 200 fős parlament tervét, ugyanakkor úgy látja, szükség lenne a második kamarára is.
Ennek tagjait nem választanák, hanem delegálnák a különböző szervezetek - tette hozzá Szili Katalin.Forrás: MR1
2011-02-02 09:53:05
Martonosi János
Selmeczi: bezáródtak az állami nyugdíjrendszer kapui
Ha a megszűnik egy magánnyugdíjpénztár, annak tagja már csak egy másik hasonló pénztárba léphet át - mondta a nyugdíjvédelmi megbízott.
Hárommillió magánnyugdíjpénztári tagból körülbelül 102 ezren nyilatkoztak arról, hogy nem lépnek vissza az állami rendszerbe.
Selmeczi Gabriella nyugdíjvédelmi miniszterelnöki megbízott azt mondta, szerinte ugyanez lett volna az eredmény akkor is, ha a visszatérőknek kell nyilatkozatot kitölteniük.
Annak idején, amikor kötelezően beléptették a szocialisták az embereket a magánnyugdíjpénztárakba, nem kellett nyilatkozniuk, a kormány pedig úgy tartotta korrektnek, hogy, aki magán-nyugdíjpénztári tag akar maradni, az nyilatkozzon, a többieket nem szerettük volna vegzálni - magyarázta a nyugdíjvédelmi megbízott.
Ha a jövőben megszűnik egy magánnyugdíjpénztár, annak tagjai már csak egy másik hasonló pénztárba léphetnek át, az állami rendszerbe nem, ugyanis január 31. volt az a jogvesztő határidő, ameddig el lehetett dönteni, szeretne -e valaki visszatérni a biztonságot nyújtó állami, azaz a szolidaritási alapon működő nyugdíjrendszerbe - tette hozzá.
A nyugdíjbiztosító intézetek márciustól küldik el a magánnyugdíjpénztáraknak a pontos adatokat arról, ki maradt és ki került vissza az állami rendszerbe.
Az egy hónapra azért van szükség, mert a törvény lehetőséget ad arra, hogy ha valaki nem tudott nyilatkozni, mert például megbetegszik, vagy külföldön van, februárban ezt még megtehesse.
Így ahhoz, hogy a nyugdíjbiztosító intézet pontos, végleges adatokat szolgáltathasson, meg kell várni ennek az időszaknak a végét.
A pénztáraknak ezután 45 napjuk van arra, hogy kidolgozzák az átadás-átvétel részleteit, és kiszámítsák a reálhozamokat.
A nyugdíjvédelmi megbízott hangsúlyozta: semmiféle kár nem érheti a magánnyugdíjpénztár-tagokat, mert ha veszteségük keletkezett, azt az állam jóváírja, ha reálhozamuk, azt pedig felvehetik adómentesen készpénzben, átutalhatják önkéntes nyugdíjpénztárba vagy akár az állami nyugdíjrendszerbe is.
A reálhozamot váró pénztártagnak a magánnyugdíjpénztárának kell nyilatkoznia a döntéséről, ha ezt nem teszi meg március végéig, a kassza postán kiküldi a megadott lakcímre az összeget.
Ha a pénzt valaki nem veszi fel, akkor sem vész el, mert az állami nyugdíjrendszerben a névre szóló számlára kerül.Forrás.
MR
2011-02-02 09:57:16
Martonosi János
A kijelölt gyalogos-átkelőhelyen ütötte el a kislányt
2011-02-02 10:05:00
Martonosi János
Éles vitákat váltott ki a Médiatörvény
Éles vita bontakozott ki a Médiatörvényről tartott vitaóra során múlt szerdán az Európa Tanács közgyűlésén Strasbourgban tudtuk meg Kalmár Ferenctől, országgyűlési képviselőtől, a tanács tagjától.
Mint mondta főképpen nem is a törvénnyel kapcsolatban, hanem inkább a vita létjogosultságával kapcsolatban voltak nézeteltérések.
A svéd szociáldemokraták kezdeményezték a vitát a törvényről, amelyet azután a közgyűlés török elnöke már a magyar demokráciáról szóló vitaként fogalmazott meg.
Mi már ekkor is értetlenül álltunk az események előtt hangsúlyozta a képviselő, aki hozzátette: a küldöttek többsége így vélekedett.
A szerdai vita során éles csatározások alakultak ki, holott nem is a törvény konkrét pontjairól volt szó, hanem a Magyarországon zajló átalakításokról tudatta a képviselő.
A vita során azonban a felszólalók 80 százaléka a törvény mellé állt.
Többek között Luca Volonte olasz képviselői arról beszélt, hogy egyetlen tényt sem hallott a médiatörvénnyel kapcsolatban, amely alátámasztaná a kritikákat.
Úgy fogalmazott nem érti miért kell atombombával lőni légyre, hiszen ennél sokkal nagyobb problémák is vannak Európában.
A vitát kezdeményező svédek monitoring alá is vetnék az országot, erről azonban csak később márciusban dönt az erre hivatott bizottság.
Megosztom!
|
2011-02-02 10:23:00
Martonosi János
Meglopták, miközben bocsánatot kértek
Sajátos módon rövidítették meg gyanútlan áldozatukat a tolvajok az egyik egy bevásárlóközpont közelében hétfőn.
Az eset során egy férfit trükkösen loptak meg.
Két fiatalember ugyanis` véletlenül` nekitolta a vásárlásból hazaigyekvő, és épp telefonáló férfinek bevásárlókocsijukat, és miközben sűrű bocsánatkérés közepette érdeklődtek, hogy nem sérült -e meg, vélhetően ennek során emelték ki észrevétlenül a nyitott kabátja belső zsebéből az irattartóját.
A sértett már csak otthon vette észre, hogy az már nincs a zsebében.
2011-02-02 10:26:07
Martonosi János
Erősödik a forint, 270 alatt az euró
Javuló nemzetközi befektetői hangulatot tükröz az euró árfolyama, tovább erősödik a forint: az eurót 269,50 forinton jegyezték szerdán délelőtt fél tízkor a bankközi kereskedelemben a kedd délutáni 270,50 forint után.
A 270 forint alatti euró jegyzésre tavaly októberben és májusban volt utoljára példa.
Kereskedők szerint a forint erősödését a kormány költségvetési strukturális átalakítási tervének megelőlegezett bizalom teszi lehetővé, és amennyiben az megfelel a piaci várakozásoknak, akár tovább is erősödhet.
Az árfolyammozgás fő irányát azonban a nemzetközi devizapiaci folyamatok határozzák meg.
Kedden és szerdán az euró november eleje óta a legmagasabb árfolyamát érte el a világszerte általánosan javuló befektetői bizalmat, a piaci kockázatvállalás erősödését tükrözve.
A befektetői bizalom javulása a kedvező európai makrogazdasági mutatóknak és a várakozásokra rácáfoló vállalati eredmény beszámolóknak köszönhető.
A dollár jegyzése 194,82 forint 1,3832 dolláros euró árfolyam mellett a kedd délutáni 196,50 forintos és 1,3791 dolláros jegyzésekkel szemben.
A svájci frank árfolyama 208,62 forint 208,42 forint után, száz japán jent 239,22 forinton jegyeznek 240,60 forinttal szemben.
Forrás: MTI
2011-02-02 10:43:32
Antal Sándor
Edzőmeccseket játszanak a HLKC csapatai
Két korosztályban is összeméri tudását szerdán délután a Hódmezővásárhelyi Leány Kézilabda Club a Marosmenti NKSE csapataival számolt be portálunknak Áncsán István, a HLKC elnöke.
Kezdési időpontok: 16.00 Serdülő HLKC Marosmenti NKSE 17.00 U10 HLKC Marosmenti NKSE Megosztom!
|
